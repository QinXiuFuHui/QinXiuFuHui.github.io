<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 5.2.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon-32x32-next.png">
  <link rel="icon" type="image/png" sizes="16x16" href="/images/favicon-16x16-next.png">
  <link rel="mask-icon" href="/images/logo.svg" color="#222">
  <meta name="google-site-verification" content="d--OcaULj97nLBZ0QU5n8Bh8emgJC6Jeo-ftuVNruCg" />

<link rel="stylesheet" href="/css/main.css">


<link rel="stylesheet" href="/lib/font-awesome/css/all.min.css">

<script id="hexo-configurations">
    var NexT = window.NexT || {};
    var CONFIG = {"hostname":"qinxiufuhui.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":true,"show_result":false,"style":"mac"},"back2top":{"enable":true,"sidebar":false,"scrollpercent":true},"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":1,"unescape":false,"preload":false},"motion":{"enable":true,"async":true,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.json"};
  </script>

  <meta name="description" content="经论等摘录。">
<meta property="og:type" content="article">
<meta property="og:title" content="大乘见道在初地的依据">
<meta property="og:url" content="https://qinxiufuhui.github.io/posts/9094.html">
<meta property="og:site_name" content="勤修福慧">
<meta property="og:description" content="经论等摘录。">
<meta property="og:locale" content="zh_CN">
<meta property="article:published_time" content="2022-09-19T15:32:11.000Z">
<meta property="article:modified_time" content="2022-09-19T15:37:03.194Z">
<meta property="article:author" content="舍无由">
<meta property="article:tag" content="大乘见道在初地">
<meta property="article:tag" content="大乘真见道">
<meta name="twitter:card" content="summary">

<link rel="canonical" href="https://qinxiufuhui.github.io/posts/9094.html">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>大乘见道在初地的依据 | 勤修福慧</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">勤修福慧</h1>
      <span class="logo-line-after"><i></i></span>
    </a>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="main-menu menu">
        <li class="menu-item menu-item-home">

    <a href="/" rel="section"><i class="fa fa-home fa-fw"></i>首页</a>

  </li>
        <li class="menu-item menu-item-about">

    <a href="/about/" rel="section"><i class="fa fa-user fa-fw"></i>关于</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-tags fa-fw"></i>标签</a>

  </li>
        <li class="menu-item menu-item-categories">

    <a href="/categories/" rel="section"><i class="fa fa-th fa-fw"></i>分类</a>

  </li>
        <li class="menu-item menu-item-archives">

    <a href="/archives/" rel="section"><i class="fa fa-archive fa-fw"></i>归档</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="https://qinxiufuhui.github.io/posts/9094.html">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="舍无由">
      <meta itemprop="description" content="三界唯心，万法唯识。">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="勤修福慧">
    </span>
      <header class="post-header">
        <h1 class="post-title" itemprop="name headline">
          大乘见道在初地的依据
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">发表于</span>
              

              <time title="创建时间：2022-09-19 23:32:11 / 修改时间：23:37:03" itemprop="dateCreated datePublished" datetime="2022-09-19T23:32:11+08:00">2022-09-19</time>
            </span>

          
            <span id="/posts/9094.html" class="post-meta-item leancloud_visitors" data-flag-title="大乘见道在初地的依据" title="阅读次数">
              <span class="post-meta-item-icon">
                <i class="fa fa-eye"></i>
              </span>
              <span class="post-meta-item-text">阅读次数：</span>
              <span class="leancloud-visitors-count"></span>
            </span>
  
  <span class="post-meta-item">
    
      <span class="post-meta-item-icon">
        <i class="far fa-comment"></i>
      </span>
      <span class="post-meta-item-text">Valine：</span>
    
    <a title="valine" href="/posts/9094.html#valine-comments" itemprop="discussionUrl">
      <span class="post-comments-count valine-comment-count" data-xid="/posts/9094.html" itemprop="commentCount"></span>
    </a>
  </span>
  
  
            <div class="post-description">经论等摘录。</div>

        </div>
      </header>

    
    
    
    <div class="post-body" itemprop="articleBody">

      
        <h1 id="1-依据1"><a href="#1-依据1" class="headerlink" title="1. 依据1"></a>1. 依据1</h1><p>　　大唐三藏法师玄奘奉　诏译《解深密经》卷3：「<br>　　（佛言：）“彼既多住如是行故，于时时间，从其一切系盖散动，善修治心。从是已后，于七真如，有七各别自内所证通达智生，名为见道。由得此故，名入菩萨正性离生，生如来家，证得初地，又能受用此地胜德。彼于先时，由得奢摩他、毘钵舍那故，已得二种所缘，谓有分别影像所缘，及无分别影像所缘。彼于今时得见道故，更证得事边际所缘。复于后后一切地中，进修修道，即于如是三种所缘作意思惟。譬如有人，以其细楔出于粗楔。如是菩萨，依此以楔出楔方便，遣内相故，一切随顺杂染分相皆悉除遣。相除遣故，粗重亦遣。永害一切相粗重故，渐次于彼后后地中，如炼金法陶炼其心。乃至证得阿耨多罗三藐三菩提，又得所作成满所缘。<br>　　」(CBETA 2022.Q3, T16, no. 676, p. 702b1-16)</p>
<h1 id="2-依据2"><a href="#2-依据2" class="headerlink" title="2. 依据2　　"></a>2. 依据2　　</h1><p>　　无着菩萨造、三藏法师玄奘奉　诏译《摄大乘论本》卷2：「<br>　　此中有颂：<br>　　“法，补特伽罗，法，义，略，广，性，<br>　　　不净，净，究竟，名所行差别。”<br>　　如是菩萨悟入唯识性故，悟入所知相；悟入此故，入极喜地，善达法界，生如来家，得一切有情平等心性，得一切菩萨平等心性，得一切佛平等心性，此即名为菩萨见道。<br>」(CBETA 2022.Q3, T31, no. 1594, p. 143a17-23)</p>
<h1 id="3-依据3"><a href="#3-依据3" class="headerlink" title="3. 依据3"></a>3. 依据3</h1><p>　　无性菩萨造、三藏法师玄奘奉　诏译《摄大乘论释》卷6：「<br>　　论曰：如是菩萨悟入唯识性故，悟入所知相。悟入此故入极喜地，善达法界生如来家，得一切有情平等心性，得一切菩萨平等心性，得一切佛平等心性，此即名为菩萨见道。<br>　　释曰：善达法界者，于此法界深作证故。生如来家者，谓佛法界名如来家，于此证会故名为生，于此所缘胜智生故，转先所依生余依故，绍继佛种令不断绝。如余续生余众同分，所生能生相续不断托所生家，如是般若波罗蜜多证佛法界，名于中生、名真佛子。由此般若波罗蜜多于佛法界能正作证，树自相续自在现前故名为生。如有说言：<br>　　　一切雄猛，乐利他者，生母养母，所生所育。<br>　　得一切有情平等心性者，遍见一切等无我故。如有说言：一切诸法皆如来藏，如是等。得一切菩萨平等心性者，得彼意乐平等性故。得一切佛平等心性者，得彼法身平等性故。此即名为菩萨见道者，见先未见胜法界故，譬如声闻独觉见道。<br>　　<br>　　」(CBETA 2022.Q3, T31, no. 1598, p. 416a29-b19)
　　</p>
<h1 id="4-依据4"><a href="#4-依据4" class="headerlink" title="4. 依据4　　"></a>4. 依据4　　</h1><p>　　亲光菩萨等造、大唐三藏法师玄奘奉　诏译《佛地经论》卷6：「<br>　　经曰：妙生菩萨复白佛言：“何等菩萨受用和合一味事智？”佛告妙生：“证得无生法忍菩萨。由彼菩萨无生法中，得忍解时对治二想，由遣自他二种想故，得平等心。从此已上彼诸菩萨，自他异想不复现前，受用和合一味事智。”<br>　　论曰：<br>　　为显示得大乘无生法忍菩萨，或住功用有加行道菩萨，未有受用和合一味事智，故复问言：“何等菩萨受用和合一味事智？”证得无生法忍菩萨，谓从初地已上菩萨，证得二空所显真如，观一切法遍计所执本性无生亦无有灭，本来寂静自性涅槃，受用和合一味事智。非如二乘见道现观，但证生空所显真如，未证法空所显真理，未能现观诸法平等受用和合一味事智。地前菩萨亦未能证，未见真如，和合一味平等性智未现行故。有义，初地已上菩萨复有三种：一、初发心，谓在初地，已入见道正性离生，真无漏心创现行故；二、已修行，谓上六地，已得修道，进修行故；三、不退转，谓上三地，修道已满，离诸功用无加行道任运现前，一切烦恼毕竟不起，念念胜进无退转故。此中唯取八地已上，观一切法本来无生今亦不起，得上品忍一向清净，恒起无漏任运而转，由得此故说名证得无生法忍。如契经言：“八地已上诸菩萨众，离法想故无我我所，观一切法非常无常，无生无起、自他平等。”乃至广说。由得任运二想对治，于一切处得平等心。从此已上离二想故，离诸功用及加行故，一向无漏极清净故，无分别智已得自在任运转故，方得说名受用和合一味事智。初地菩萨虽已证得自他平等，而有功用加行作意，未清净故而未建立。<br>　　」(CBETA 2022.Q3, T26, no. 1530, p. 321b9-c12)
　　</p>
<h1 id="5-依据5"><a href="#5-依据5" class="headerlink" title="5. 依据5"></a>5. 依据5</h1><p>　　弥勒菩萨说、三藏法师玄奘奉　诏译《瑜伽师地论》卷79：「<br>　　问：已入初地菩萨，当言何相？<br>　　答：当言超过诸异生地，已入菩萨正性离生。由已入故，不名异生，超过一切所有怖畏，得未曾得无上法故，常能安住极欢喜住。<br>　　」(CBETA 2022.Q3, T30, no. 1579, p. 737b29-c3)</p>
<h1 id="6-依据6"><a href="#6-依据6" class="headerlink" title="6. 依据6　　"></a>6. 依据6　　</h1><p>　　无性菩萨造、三藏法师玄奘奉　诏译《摄大乘论释》卷7：「<br>　　论曰：复次凡经几时修行诸地可得圆满？有五补特伽罗，经三无数大劫。谓胜解行补特伽罗，经初无数大劫修行圆满。清净增上意乐行补特伽罗及有相行无相行补特伽罗，于前六地及第七地，经第二无数大劫修行圆满。即此无功用行补特伽罗，从此已上至第十地，经第三无数大劫修行圆满。此中有颂：<br>　　　清净增上力，坚固心升进，<br>　　　名菩萨初修，无数三大劫。<br>　　释曰：有五补特伽罗经三无数大劫者，应知唯一补特伽罗位差别故，建立五种，谓后所说胜解行等。<br>　　胜解行者，未证真如，但依胜解勤修诸行，此经第一无数大劫修行圆满。<br>　　清净增上意乐行者，谓得清净增上意乐勤修诸行，此在六地名有相行，在第七地名无相行。如是二种补特伽罗，经于第二无数大劫修行圆满。<br>　　已上乃至第十地中，即此转名无功用行，经于第三无数大劫修行圆满。<br>　　第八地中无功用行犹未成满，第九第十地中此行方得成满。此唯是一补特伽罗，异位相应差别成五，如预流等从无始来生死流转。<br>　　齐何当言三无数劫最初修行？<br>　　为答此问故说伽他。<br>　　“清净增上力”者，谓善根力名清净力，此即说有善根力者。若大愿力名增上力，此意说有大愿力者。有善根力故能降伏所治，有大愿力故常值善知识。<br>　　“坚固心升进”者，虽遇恶友方便破坏，终不弃舍大菩提心。现世当来所修善法，运运增长终无退减。如是若时具善根力及大愿力，大菩提心坚固不退，所修善法念念增进不生喜足，顺旧而已，齐是名为最初修行三无数劫。<br>　　」(CBETA 2022.Q3, T31, no. 1598, pp. 425c21-426a22)
　　</p>
<h1 id="7-依据7"><a href="#7-依据7" class="headerlink" title="7. 依据7"></a>7. 依据7</h1><p>　　世亲菩萨释、陈天竺三藏真谛译《摄大乘论释》卷10：「<br>　　凡夫性无明是初地障，此无明即是身见。身见有二种，一因、二果。法我执是因，人我执是果。因即凡夫性迷法无我，故称无明。二乘但能除果不能断因，若不断此无明则不得入初地，故此无明为初地障。<br>　　」(CBETA 2022.Q3, T31, no. 1595, p. 221b17-21)
　　</p>
<h1 id="8-依据8"><a href="#8-依据8" class="headerlink" title="8. 依据8"></a>8. 依据8</h1><p>　　护法等菩萨造、三藏法师玄奘奉　诏译《成唯识论》卷3：「<br>　　有义，初地已上菩萨，已证二空所显理故，已得二种殊胜智故，已断分别二重障故，能一行中起诸行故，虽为利益起诸烦恼，而彼不作烦恼过失，故此亦名不退菩萨。<br>　　」(CBETA 2022.Q3, T31, no. 1585, p. 13b12-16)
　　</p>
<h1 id="9-依据9"><a href="#9-依据9" class="headerlink" title="9. 依据9"></a>9. 依据9</h1><p>　　护法等菩萨造、三藏法师玄奘奉　诏译《成唯识论》卷10：「<br>　　此十一障，二障所摄。<br>　　烦恼障中见所断种，于极喜地见道初断，彼障现起地前已伏。修所断种，金刚喻定现在前时一切顿断。彼障现起地前渐伏，初地以上能顿伏尽令永不行，如阿罗汉由故意力前七地中虽暂现起而不为失，八地以上毕竟不行。<br>　　所知障中见所断种，于极喜地见道初断，彼障现起地前已伏。修所断种，于十地中渐次断灭，金刚喻定现在前时方永断尽。彼障现起地前渐伏，乃至十地方永伏尽，八地以上六识俱者不复现行，无漏观心及果相续能违彼故。第七俱者犹可现行，法空智果起位方伏。前五转识设未转依，无漏伏故障不现起。虽于修道十地位中皆不断灭烦恼障种，而彼粗重亦渐断灭，由斯故说二障粗重一一皆有三位断义。虽诸位中皆断粗重，而三位显，是故偏说。<br>　　断二障种，渐顿云何？<br>　　第七识俱烦恼障种，三乘将得无学果时，一刹那中三界顿断；所知障种，将成佛时，一刹那中一切顿断，任运内起无粗细故。余六识俱烦恼障种，见所断者，三乘见位真见道中一切顿断；修所断者，随其所应一类二乘三界九地一一渐次九品别断，一类二乘三界九地合为一聚九品别断，菩萨要起金刚喻定一刹那中三界顿断。<br>　　所知障种，初地初心顿断一切见所断者，修所断者后于十地修道位中渐次而断，乃至正起金刚喻定一刹那中方皆断尽，通缘内外粗细境生品类差别有众多故。二乘根钝渐断障时，必各别起无间解脱。加行胜进或别或总，菩萨利根渐断障位，非要别起无间解脱，刹那刹那能断证故。加行等四，刹那刹那前后相望皆容具有。<br>　　」(CBETA 2022.Q3, T31, no. 1585, p. 54a6-b8)
　　</p>
<h1 id="10-依据10"><a href="#10-依据10" class="headerlink" title="10. 依据10　　"></a>10. 依据10　　</h1><p>　　隋 慧远法师撰《大乘义章》卷5：「<br>　　然初地上理实念念齐断五住，随相别分，非无先后。先后如何？初地见道断初住地；二地已上乃至七地除灭爱结，断彼欲爱、色爱、有爱三种住地；八地已上断除无明。先后如是。<br>　　」(CBETA 2022.Q3, T44, no. 1851, p. 569c17-21)<br>　　隋 慧远法师撰《大乘义章》卷6：「<br>　　次分见、修。<br>　　如毘昙中，苦忍已去十五心来名为见道，须陀已上终至无学名为修道。<br>　　若依成实总相观谛，不得说言苦忍已去，但得说言无想位中名为见道。修道如前。<br>　　大乘法中，初地见道，二地已上名为修道。见、修如是。<br>　　就十使中，五见及疑唯障见谛名为见惑，贪、瞋、慢、痴通障见、修。障见谛者判为见惑，障修道者判为修惑。<br>　　毘昙法中，依见所起贪、瞋、痴、慢能障见谛，缘事生者能障修道。<br>　　成实法中，贪、瞋、痴、慢皆带取性，取性重者能障见谛，取性微者能障修道。<br>　　大乘所说一切烦恼无不迷理，于中粗者判为见惑，细为修惑。<br>　　」(CBETA 2022.Q3, T44, no. 1851, p. 584b13-25)
　　</p>
<h1 id="11-依据11"><a href="#11-依据11" class="headerlink" title="11. 依据11　　"></a>11. 依据11　　</h1><p>　　大乘论师婆薮盘豆释、后魏北天竺三藏菩提留支共沙门昙林等译《妙法莲华经忧波提舍》卷2：「<br>　　又言“受持观世自在菩萨名号，若人受持六十二亿恒河沙等诸佛名号福德等”者，有二种义：一者信力故；二者毕竟知故。信力者有二种：一者我身如彼观世自在无异，毕竟信故；二者谓于彼生恭敬心，如彼功德我亦如是毕竟得故。毕竟知者，谓能决定知法界故。言法界者，名为法性。彼法性者，名为一切诸佛菩萨平等法身。平等身者，真如法身，初地菩萨乃能证入。是故受持六十二亿恒河沙等诸佛名号，有能受持观世自在菩萨名号，所得功德无差别。<br>　　」(CBETA 2022.Q3, T26, no. 1519, p. 10b11-21)
　　</p>
<h1 id="12-依据12"><a href="#12-依据12" class="headerlink" title="12. 依据12　　"></a>12. 依据12　　</h1><p>　　魏天平二年菩提流支三藏 于洛阳译《金刚仙论》卷5：「<br>　　泛明波罗蜜有于三阶：一是地前相似波罗蜜；二是登地以上真实波罗蜜，斯二皆是因中之行也。<br>　　」(CBETA 2022.Q3, T25, no. 1512, p. 835a11-13)<br>　　<br>　　阿僧伽作、后魏世佛陀扇多于洛阳译《摄大乘论》卷2：「<br>　　如是此菩萨意言现相义相事入分别性，入成唯主记入故他性。云何成就性入？回唯记想，彼者是诸意言，闻法习者彼尔时分别义相。菩萨一切义现相生，无有余成。是故唯记现相亦不生。是故一切义无分别事名住，已于法界如现见随住。尔时彼菩萨同等念已，生无分别念智，是故此菩萨名为入成就性。于中有偈：<br>　　　法众生法义，同别有性义，<br>　　　不净净尽至，分别名境界。<br>　　如是此菩萨智及相唯记入故，名为入成。彼入已，名为住欢喜地，善达法界，及生如来家，得一切众生平等心，得一切菩萨等心，是彼菩萨见道行。<br>　　」(CBETA 2022.Q3, T31, no. 1592, p. 105a6-20)
　　</p>
<h1 id="13-依据13"><a href="#13-依据13" class="headerlink" title="13. 依据13"></a>13. 依据13</h1><p>　　窥基法师撰《成唯识论述记》卷3：「<br>　　论：“此遮转识”至“故非所熏”。<br>　　述曰：遮七转识及彼心所。此中“识”言摄心所故，即末那等皆名转识。若许持种，初地见道无漏心时，应失一切有漏种子。声、风等者，即遮根、尘、法处色等，生无色界色即无故，入灭定等心亦无故，名性不坚。此中何故但言风及声？简断相显故，非谓色等。此中不说，此摄论无。<br>　　若坚故可熏，佛本识既坚，应是善等性，许亦可熏。此简经部色心可熏，不坚住故。<br>　　」(CBETA 2022.Q3, T43, no. 1830, p. 312c20-29)
　　</p>
<h1 id="14-依据14"><a href="#14-依据14" class="headerlink" title="14. 依据14"></a>14. 依据14</h1><p>　　唐 窥基法师撰《成唯识论述记》卷10：「<br>　　论：“三修习转”至“真实转依”。<br>　　述曰：谓十地中，即除初地见道，余初地及九地即修道十地中也。<br>　　」(CBETA 2022.Q3, T43, no. 1830, p. 593b13-15)
　　</p>
<h1 id="15-依据15"><a href="#15-依据15" class="headerlink" title="15. 依据15　　"></a>15. 依据15　　</h1><p>　　唐 窥基法师撰《辩中边论述记》卷3：「<br>　　论曰：“由自相无倒”至“无分别道”。<br>　　述曰：结第五也，即是初地见道位中。<br>　　」(CBETA 2022.Q3, T44, no. 1835, p. 37c12-13)
　　</p>
<h1 id="16-依据16"><a href="#16-依据16" class="headerlink" title="16. 依据16"></a>16. 依据16</h1><p>　　窥基法师撰《般若波罗蜜多心经幽赞》卷2：「<br>　　知所学法，如是修已，何相名成能修学者？种、行具修，成十二住，总摄一切菩萨皆尽，此后方得无上菩提，第十三住成圆满果。颂曰：<br>　　　种姓胜解行，极喜增上戒，<br>　　　增上心三慧，无相有功用。<br>　　　无相无功用，及以无碍解，<br>　　　最上菩萨住，最极如来住。<br>　　一、种姓住。犹未发趣无上菩提，于余住中唯有因转，相如前说。<br>　　二、胜解行住。从初发心乃至初地，由前修相，于自住中虽已得净，为得净故而修正行，起分别慧，励意修作，成苦迟通行；勉励说法，随力亦能现正觉等利益安乐；于前诸行或未普学，诸相未成，意乐未净。<br>　　三、极欢喜住，即是初地。如前白品并十大愿皆现圆满，由此转名净胜意乐；超过异生地，证正性离生，生如来家，成佛真子，绍隆佛种；得诸平等，离诸诤害，获实证净，知于菩提我已邻近；证二空理，成二妙智，生大欢喜，行十法净修住，谓信、慈、悲、惠舍、无倦、知诸论、解世间、修惭愧、坚力持、供养诸佛。于九住法专精求趣，多为轮王，王此洲界，调伏悭垢，乃至愿我恒处最尊，为有情依，作诸义利。或乐精进，净信出家，瞬息须臾证百三摩地，以净天眼于诸佛国见百如来，变化、住持，皆能解了，神力能动百佛世界，身亦能往，放大光明，普令他见，化为百类，利百有情。若欲留身，得百劫住，见前后际各百劫事，证百法门，化为百身，身皆能现百菩萨眷属。<br>　　」(CBETA 2022.Q3, T33, no. 1710, p. 533b16-c14)</p>
<h1 id="17-依据17"><a href="#17-依据17" class="headerlink" title="17. 依据17　　"></a>17. 依据17　　</h1><p>　　窥基法师撰《瑜伽师地论略纂》卷12：「<br>　　论云：又诸菩萨不清净意乐，是则名为应调伏意乐，由此意乐应思择故。又诸菩萨清净意乐、善清净意乐，是即名为俱生意乐等者，地前未证法，但现神通等而调伏之，入地以去自证真如，修习多劫神通与身俱生故。清净、善清净意乐，是俱生意乐，以清净意乐性成善清净安立故。<br>　　」(CBETA 2022.Q3, T43, no. 1829, p. 158b2-8)
　　</p>
<h1 id="18-依据18"><a href="#18-依据18" class="headerlink" title="18. 依据18"></a>18. 依据18</h1><p>　　窥基法师撰《般若波罗蜜多心经幽赞》卷1：「<br>　　五位者何？<br>　　一、资粮位，从初发起大菩提心，乃至始修四寻思观，住四十心，皆此位摄。一、信等十心：一、信，二、精进，三、念，四、慧，五、定，六、施，亦名不退，七、戒，八、护，九、愿，十、回向。二、十住：一、发心，二、治地，三、修行，四、生贵，五、方便，六、正心，七、不退，八、童真，九、法王子，十、灌顶。三、十行：一、欢喜，二、饶益，三、无恚，四、无尽，五、离痴，六、善现，七、无着，八、尊重，九、善法，十、真实。四、十回向：一、救护众生，二、不怀，三、等一切佛，四、至一切处，五、无尽功德藏，六、随顺平等善根，七、随顺等观一切众生，八、如相，九、无缚无着，十、法界无量。<br>　　二、加行位，从资粮后四种等持，一、明得定，二、明增定，三、印顺定，四、无间定。<br>　　三、通达位，从四定后，初地初心真相见道。<br>　　四、修习位，从见道后至金刚定，十地修道。十地者，一、极喜，二、离垢，三、发光，四、焰慧，五、极难胜，六、现前，七、远行，八、不动，九、善慧，十、法云。<br>　　五、究竟位，金刚定后，解脱道中三种佛身，四妙圆寂，圆满佛果。<br>　　」(CBETA 2022.Q3, T33, no. 1710, p. 525b14-c4)
　　</p>
<h1 id="19-依据19"><a href="#19-依据19" class="headerlink" title="19. 依据19　　"></a>19. 依据19　　</h1><p>　　唐清凉山大华严寺沙门澄观述《大方广佛华严经随疏演义钞》卷80：「<br>　　故今经中始成正觉演大华严，转一乘轮，亦具三矣。大乘见道唯在初地，则彼地前应非始转法轮矣。若别配二道者，第二转者谓是有学，以其妙慧如实通达，我当于后犹有所作，应当遍知苦谛、应当永断集谛、应当作证灭谛、应当修习未修道谛。如是有四种行相，如前应知。<br>　　」(CBETA 2022.Q3, T36, no. 1736, pp. 629c26-630a3)
　　</p>
<h1 id="20-依据20"><a href="#20-依据20" class="headerlink" title="20. 依据20　　"></a>20. 依据20　　</h1><p>　　唐 清凉山大华严寺沙门澄观述《大方广佛华严经随疏演义钞》卷26：「<br>　　疏“三即地前”者，信解是地前通称，亦名胜解行住，未证真如但依解力而修行故。<br>　　」(CBETA 2022.Q3, T36, no. 1736, p. 198a23-25)
　　</p>
<h1 id="21-依据21"><a href="#21-依据21" class="headerlink" title="21. 依据21"></a>21. 依据21</h1><p>　　唐 长者李通玄撰《新华严经论》卷4：「<br>　　若权教中，第六住心可有退位；实教中，为稽滞者责令进修，如舍利弗是示现声闻、非实声闻，所作方便皆度众生使令进策。如权教中，第六住心可说实退。何以故？为权教中地前三贤总未见道，所修作业皆是有为，所有无明皆是折伏，功不强者便生退还，若折伏有力亦不退失。<br>　　」(CBETA 2022.Q3, T36, no. 1739, p. 744a14-20)<br>　　<br>　　淄洲大云寺苾刍 惠沼撰《成唯识论了义灯》卷5：「<br>　　问：有漏五识第四定无，无漏言有；有漏喜．乐第四定无，无漏喜乐第四定有。<br>　　答：有二解：<br>　　一云以义齐之亦许得有，如彼五识。若不许五通四禅者，复无此难。又如大乘见道必第四定，初地既言极喜故有喜，受乐准此诚。<br>　　二云不齐解，佛成事智不与喜俱，相粗动故。第四定无起依色根，第四定中有五色根，故有五识。然要集不许无漏五识通四禅者，不尔，无文遮故。<br>　　」(CBETA 2022.Q3, T43, no. 1832, p. 753a1-9)
　　</p>
<h1 id="22-依据22"><a href="#22-依据22" class="headerlink" title="22. 依据22　　"></a>22. 依据22　　</h1><p>　　《摄大乘义章卷第四》：「<br>　　问曰：夫是见道，理必相续。若准向解，初地三心三时断惑，便成三重见道，义不乖乎？<br>　　答曰：小乘法中见道时短促，大乘见道证理时长，故约三心三时断惑。复次菩萨初地是见道位，三心并见理亦无爽。二地以去判属修道，断惑之义与前不同，具如二地。第二无明有皮肉心，二地始心无分别智为九无碍无解脱，如是渐断皮惑九品。第九解脱已后，真智相续无惑可断，住心九品断九品肉，满心九品断九品心。准佛性论，义应如是。二地既然，始自三地至于十地，义例可知。<br>　　」(CBETA 2022.Q3, T85, no. 2809, p. 1040b25-c7)
　　</p>
<h1 id="23-依据23"><a href="#23-依据23" class="headerlink" title="23. 依据23　　"></a>23. 依据23　　</h1><p>　　天竺三藏求那䟦陀罗　译经、支那沙门蕅益释智旭　疏义《楞伽经义疏》卷1：「<br>　　善法无我，菩萨摩诃萨不久当得初地菩萨无所有观，地相观察，开觉欢喜。(唐云：得此智已，知无境界，了诸地相，即入初地，心生欢喜。)次第渐进，超九地相，得法云地。(唐更有云：诸有所作，皆悉已办。)于彼建立无量宝庄严、大宝莲华王像、大宝宫殿。(唐云：住是地已，有大宝莲华王，众宝庄严，于其华上，有宝宫殿，状如莲华。)幻自性境界修习生，于彼而坐。(唐云：菩萨往修幻性法门之所成就，而坐其上。)同一像类诸最胜子，眷属围绕。(唐云：同行佛子，前后围绕。)从一切佛刹来，佛手灌顶，如转轮圣王太子灌顶。(唐云：一切佛刹所有如来，皆舒其手，如转轮王子灌顶之法，而灌其顶。)超佛子地，到自觉圣智法趣。(唐云：获自证法。)当得如来自在法身，见法无我故，是名法无我相。汝等诸菩萨摩诃萨，应当修学。<br>　　疏曰：当得初地，别教菩萨见道位也。而云不久当得，又云渐进超九地相等，则是借别明圆，不同历别权行，定经尔所劫数也。大宝莲华王宫殿，具如华严所明，不同色究竟天带劣胜应而已。七、明二无我相竟。<br>　　」(CBETA 2022.Q3, X17, no. 329, p. 520b18-c12 // Z 1:26, p. 85c3-d3 // R26, p. 170a3-b3)
　　</p>
<h1 id="24-依据24"><a href="#24-依据24" class="headerlink" title="24. 依据24"></a>24. 依据24</h1><p>　　明　二楞庵释　通润　述《楞伽经合辙》卷7：「<br>　　故唯识论云：二乘见道，唯断一种，名为圣性(谓断分别我执，证初果，从是次第断三界八十一品思惑，得寂灭定，得四果)；菩萨见道，具断二种，名为圣性(谓断分别我、法二执，得入初地，名见道，从是次第断俱生我法二执，至八地得灭尽定)。<br>　　」(CBETA 2022.Q3, X17, no. 331, p. 909b14-17 // Z 1:26, p. 474b16-c1 // R26, pp. 947b16-948a1)
　　</p>
<h1 id="25-依据25"><a href="#25-依据25" class="headerlink" title="25. 依据25　　"></a>25. 依据25　　</h1><p>　　民国 释太虚法师著《第四编　大乘通学》卷6：「<br>　　善男子下，显住阿兰若之菩萨，若能如是修行，现身即能证得正性离生乃至速成菩提也。正性离生，有大小乘之不同，小乘于须陀洹之初果获正性离生，大乘于初地见道时得正性离生。正性，即真如实性。此性离去生灭无常之相，故名正性，即离有漏之生相也。以是因缘下，即总结以上明诸四法之功德。观如是等，即是各种四法门。断四恶道者，四恶道即是修罗、地狱、饿鬼、畜生，证初地或初果，即离异生性而证同圣性，在三界中，只在天人两道受生，故名断四恶道也。<br>　　」(CBETA 2022.Q3, TX05, no. 4, p. 661a6-11)</p>

    </div>

    
    
    

      <footer class="post-footer">
          <div class="post-tags">
              <a href="/tags/%E5%A4%A7%E4%B9%98%E8%A7%81%E9%81%93%E5%9C%A8%E5%88%9D%E5%9C%B0/" rel="tag"># 大乘见道在初地</a>
              <a href="/tags/%E5%A4%A7%E4%B9%98%E7%9C%9F%E8%A7%81%E9%81%93/" rel="tag"># 大乘真见道</a>
          </div>

        


        
    <div class="post-nav">
      <div class="post-nav-item">
    <a href="/posts/46376.html" rel="prev" title="初地菩萨功德之相">
      <i class="fa fa-chevron-left"></i> 初地菩萨功德之相
    </a></div>
      <div class="post-nav-item"></div>
    </div>
      </footer>
    
  </article>
  
  
  



          </div>
          
    <div class="comments" id="valine-comments"></div>

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-1"><a class="nav-link" href="#1-%E4%BE%9D%E6%8D%AE1"><span class="nav-number">1.</span> <span class="nav-text">1. 依据1</span></a></li><li class="nav-item nav-level-1"><a class="nav-link" href="#2-%E4%BE%9D%E6%8D%AE2"><span class="nav-number">2.</span> <span class="nav-text">2. 依据2　　</span></a></li><li class="nav-item nav-level-1"><a class="nav-link" href="#3-%E4%BE%9D%E6%8D%AE3"><span class="nav-number">3.</span> <span class="nav-text">3. 依据3</span></a></li><li class="nav-item nav-level-1"><a class="nav-link" href="#4-%E4%BE%9D%E6%8D%AE4"><span class="nav-number">4.</span> <span class="nav-text">4. 依据4　　</span></a></li><li class="nav-item nav-level-1"><a class="nav-link" href="#5-%E4%BE%9D%E6%8D%AE5"><span class="nav-number">5.</span> <span class="nav-text">5. 依据5</span></a></li><li class="nav-item nav-level-1"><a class="nav-link" href="#6-%E4%BE%9D%E6%8D%AE6"><span class="nav-number">6.</span> <span class="nav-text">6. 依据6　　</span></a></li><li class="nav-item nav-level-1"><a class="nav-link" href="#7-%E4%BE%9D%E6%8D%AE7"><span class="nav-number">7.</span> <span class="nav-text">7. 依据7</span></a></li><li class="nav-item nav-level-1"><a class="nav-link" href="#8-%E4%BE%9D%E6%8D%AE8"><span class="nav-number">8.</span> <span class="nav-text">8. 依据8</span></a></li><li class="nav-item nav-level-1"><a class="nav-link" href="#9-%E4%BE%9D%E6%8D%AE9"><span class="nav-number">9.</span> <span class="nav-text">9. 依据9</span></a></li><li class="nav-item nav-level-1"><a class="nav-link" href="#10-%E4%BE%9D%E6%8D%AE10"><span class="nav-number">10.</span> <span class="nav-text">10. 依据10　　</span></a></li><li class="nav-item nav-level-1"><a class="nav-link" href="#11-%E4%BE%9D%E6%8D%AE11"><span class="nav-number">11.</span> <span class="nav-text">11. 依据11　　</span></a></li><li class="nav-item nav-level-1"><a class="nav-link" href="#12-%E4%BE%9D%E6%8D%AE12"><span class="nav-number">12.</span> <span class="nav-text">12. 依据12　　</span></a></li><li class="nav-item nav-level-1"><a class="nav-link" href="#13-%E4%BE%9D%E6%8D%AE13"><span class="nav-number">13.</span> <span class="nav-text">13. 依据13</span></a></li><li class="nav-item nav-level-1"><a class="nav-link" href="#14-%E4%BE%9D%E6%8D%AE14"><span class="nav-number">14.</span> <span class="nav-text">14. 依据14</span></a></li><li class="nav-item nav-level-1"><a class="nav-link" href="#15-%E4%BE%9D%E6%8D%AE15"><span class="nav-number">15.</span> <span class="nav-text">15. 依据15　　</span></a></li><li class="nav-item nav-level-1"><a class="nav-link" href="#16-%E4%BE%9D%E6%8D%AE16"><span class="nav-number">16.</span> <span class="nav-text">16. 依据16</span></a></li><li class="nav-item nav-level-1"><a class="nav-link" href="#17-%E4%BE%9D%E6%8D%AE17"><span class="nav-number">17.</span> <span class="nav-text">17. 依据17　　</span></a></li><li class="nav-item nav-level-1"><a class="nav-link" href="#18-%E4%BE%9D%E6%8D%AE18"><span class="nav-number">18.</span> <span class="nav-text">18. 依据18</span></a></li><li class="nav-item nav-level-1"><a class="nav-link" href="#19-%E4%BE%9D%E6%8D%AE19"><span class="nav-number">19.</span> <span class="nav-text">19. 依据19　　</span></a></li><li class="nav-item nav-level-1"><a class="nav-link" href="#20-%E4%BE%9D%E6%8D%AE20"><span class="nav-number">20.</span> <span class="nav-text">20. 依据20　　</span></a></li><li class="nav-item nav-level-1"><a class="nav-link" href="#21-%E4%BE%9D%E6%8D%AE21"><span class="nav-number">21.</span> <span class="nav-text">21. 依据21</span></a></li><li class="nav-item nav-level-1"><a class="nav-link" href="#22-%E4%BE%9D%E6%8D%AE22"><span class="nav-number">22.</span> <span class="nav-text">22. 依据22　　</span></a></li><li class="nav-item nav-level-1"><a class="nav-link" href="#23-%E4%BE%9D%E6%8D%AE23"><span class="nav-number">23.</span> <span class="nav-text">23. 依据23　　</span></a></li><li class="nav-item nav-level-1"><a class="nav-link" href="#24-%E4%BE%9D%E6%8D%AE24"><span class="nav-number">24.</span> <span class="nav-text">24. 依据24</span></a></li><li class="nav-item nav-level-1"><a class="nav-link" href="#25-%E4%BE%9D%E6%8D%AE25"><span class="nav-number">25.</span> <span class="nav-text">25. 依据25　　</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope itemtype="http://schema.org/Person">
  <p class="site-author-name" itemprop="name">舍无由</p>
  <div class="site-description" itemprop="description">三界唯心，万法唯识。</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives/">
        
          <span class="site-state-item-count">90</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
          
        <span class="site-state-item-count">215</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">268</span>
        <span class="site-state-item-name">标签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 
  <span itemprop="copyrightYear">2022</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">舍无由</span>
</div>
  <div class="powered-by">由 <a href="https://hexo.io/" class="theme-link" rel="noopener" target="_blank">Hexo</a> & <a href="https://theme-next.org/" class="theme-link" rel="noopener" target="_blank">NexT.Gemini</a> 强力驱动
  </div><div class="translate-style">繁/简：<a id="translateLink" href="javascript:translatePage();">繁体</a></div>
<script type="text/javascript" src="/js/tw_cn.js"></script>

        
<div class="busuanzi-count">
  <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <span class="post-meta-item" id="busuanzi_container_site_uv" style="display: none;">
      <span class="post-meta-item-icon">
        <i class="fa fa-user"></i>
      </span>
      <span class="site-uv" title="总访客量">
        <span id="busuanzi_value_site_uv"></span>
      </span>
    </span>
    <span class="post-meta-divider">|</span>
    <span class="post-meta-item" id="busuanzi_container_site_pv" style="display: none;">
      <span class="post-meta-item-icon">
        <i class="fa fa-eye"></i>
      </span>
      <span class="site-pv" title="总访问量">
        <span id="busuanzi_value_site_pv"></span>
      </span>
    </span>
</div>








      </div>
    </footer>
  </div>

  
  <script src="/lib/anime.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>

<script src="/js/utils.js"></script>

<script src="/js/motion.js"></script>


<script src="/js/schemes/pisces.js"></script>


<script src="/js/next-boot.js"></script>




  




  
<script src="/js/local-search.js"></script>













  

  


<script>
NexT.utils.loadComments(document.querySelector('#valine-comments'), () => {
  NexT.utils.getScript('//unpkg.com/valine/dist/Valine.min.js', () => {
    var GUEST = ['nick', 'mail', 'link'];
    var guest = 'nick,mail,link';
    guest = guest.split(',').filter(item => {
      return GUEST.includes(item);
    });
    new Valine({
      el         : '#valine-comments',
      verify     : false,
      notify     : false,
      appId      : 'tjU0Pp6fzQ9zdiw6uR3WuTUF-MdYXbMMI',
      appKey     : '4QUsoWuj8AXvL66hb3l96GFn',
      placeholder: "请在这里输入评论",
      avatar     : 'mm',
      meta       : guest,
      pageSize   : '10' || 10,
      visitor    : true,
      lang       : 'zh-cn' || 'zh-cn',
      path       : location.pathname,
      recordIP   : false,
      serverURLs : ''
    });
  }, window.Valine);
});
</script>

</body>
</html>
