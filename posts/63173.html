<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 5.2.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon-32x32-next.png">
  <link rel="icon" type="image/png" sizes="16x16" href="/images/favicon-16x16-next.png">
  <link rel="mask-icon" href="/images/logo.svg" color="#222">
  <meta name="google-site-verification" content="d--OcaULj97nLBZ0QU5n8Bh8emgJC6Jeo-ftuVNruCg" />

<link rel="stylesheet" href="/css/main.css">


<link rel="stylesheet" href="/lib/font-awesome/css/all.min.css">

<script id="hexo-configurations">
    var NexT = window.NexT || {};
    var CONFIG = {"hostname":"qinxiufuhui.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":true,"show_result":false,"style":"mac"},"back2top":{"enable":true,"sidebar":false,"scrollpercent":true},"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":1,"unescape":false,"preload":false},"motion":{"enable":true,"async":true,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.json"};
  </script>

  <meta name="description" content="经、疏摘录。">
<meta property="og:type" content="article">
<meta property="og:title" content="《说无垢称经疏》摘录_大目连白佛">
<meta property="og:url" content="https://qinxiufuhui.github.io/posts/63173.html">
<meta property="og:site_name" content="勤修福慧">
<meta property="og:description" content="经、疏摘录。">
<meta property="og:locale" content="zh_CN">
<meta property="article:published_time" content="2021-04-17T04:38:19.000Z">
<meta property="article:modified_time" content="2021-04-20T13:47:20.357Z">
<meta property="article:author" content="舍无由">
<meta property="article:tag" content="说无垢称经">
<meta property="article:tag" content="说无垢称经疏">
<meta property="article:tag" content="玄奘大师">
<meta property="article:tag" content="窥基大师">
<meta property="article:tag" content="维摩诘所说经">
<meta name="twitter:card" content="summary">

<link rel="canonical" href="https://qinxiufuhui.github.io/posts/63173.html">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>《说无垢称经疏》摘录_大目连白佛 | 勤修福慧</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">勤修福慧</h1>
      <span class="logo-line-after"><i></i></span>
    </a>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="main-menu menu">
        <li class="menu-item menu-item-home">

    <a href="/" rel="section"><i class="fa fa-home fa-fw"></i>首页</a>

  </li>
        <li class="menu-item menu-item-about">

    <a href="/about/" rel="section"><i class="fa fa-user fa-fw"></i>关于</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-tags fa-fw"></i>标签</a>

  </li>
        <li class="menu-item menu-item-categories">

    <a href="/categories/" rel="section"><i class="fa fa-th fa-fw"></i>分类</a>

  </li>
        <li class="menu-item menu-item-archives">

    <a href="/archives/" rel="section"><i class="fa fa-archive fa-fw"></i>归档</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="https://qinxiufuhui.github.io/posts/63173.html">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="舍无由">
      <meta itemprop="description" content="三界唯心，万法唯识。">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="勤修福慧">
    </span>
      <header class="post-header">
        <h1 class="post-title" itemprop="name headline">
          《说无垢称经疏》摘录_大目连白佛
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">发表于</span>

              <time title="创建时间：2021-04-17 12:38:19" itemprop="dateCreated datePublished" datetime="2021-04-17T12:38:19+08:00">2021-04-17</time>
            </span>
              <span class="post-meta-item">
                <span class="post-meta-item-icon">
                  <i class="far fa-calendar-check"></i>
                </span>
                <span class="post-meta-item-text">更新于</span>
                <time title="修改时间：2021-04-20 21:47:20" itemprop="dateModified" datetime="2021-04-20T21:47:20+08:00">2021-04-20</time>
              </span>

          
            <span id="/posts/63173.html" class="post-meta-item leancloud_visitors" data-flag-title="《说无垢称经疏》摘录_大目连白佛" title="阅读次数">
              <span class="post-meta-item-icon">
                <i class="fa fa-eye"></i>
              </span>
              <span class="post-meta-item-text">阅读次数：</span>
              <span class="leancloud-visitors-count"></span>
            </span>
  
  <span class="post-meta-item">
    
      <span class="post-meta-item-icon">
        <i class="far fa-comment"></i>
      </span>
      <span class="post-meta-item-text">Valine：</span>
    
    <a title="valine" href="/posts/63173.html#valine-comments" itemprop="discussionUrl">
      <span class="post-comments-count valine-comment-count" data-xid="/posts/63173.html" itemprop="commentCount"></span>
    </a>
  </span>
  
  
            <div class="post-description">经、疏摘录。</div>

        </div>
      </header>

    
    
    
    <div class="post-body" itemprop="articleBody">

      
        <h1 id="1-经文原文"><a href="#1-经文原文" class="headerlink" title="1. 经文原文"></a>1. 经文原文</h1><p>玄奘大师译《说无垢称经》卷2：「<br>　　尔时，世尊告大目连：“汝应往诣无垢称所问安其疾。”<br>　　时大目连白言：“世尊！我不堪任诣彼问疾。所以者何？忆念我昔于一时间入广严城，在四衢道为诸居士演说法要。时无垢称来到彼所，稽首我足而作是言：‘唯，大目连！为诸白衣居士说法不当应如尊者所说，夫说法者应如法说。’时我问言：‘云何名为如法说耶？’彼即答言：<br>　‘①法无有我，离我垢故；<br>　　②法无有情，离情尘故；<br>　　③法无命者，离生死故；<br>　　④法无补特伽罗，前后际断故；<br>　　⑤法常寂然，灭诸相故；<br>　　⑥法离贪着，无所缘故；<br>　　⑦法无文字，言语断故；<br>　　⑧法无譬说，远离一切波浪思故；<br>　　⑨法遍一切，如虚空故；<br>　　⑩法无有显，无相、无形，远离一切行动事故；<br>　　⑪法无我所，离我所故；<br>　　⑫法无了别，离心识故；<br>　　⑬法无有比，无相待故；<br>　　⑭法不属因，不在缘故；<br>　　⑮法同法界，等入一切真法界故；<br>　　⑯法随于如，无所随故；<br>　　⑰法住实际，毕竟不动故；<br>　　⑱法无动摇，不依六境故；<br>　　⑲法无去来，无所住故；<br>　　⑳法顺空、随无相、应无愿，远离一切增减思故；<br>　　㉑法无取舍，离生灭故；<br>　　㉒法无执藏，超过一切眼、耳、鼻、舌、身、意道故；<br>　　㉓法无高下，常住不动故；<br>　　㉔法离一切分别所行，一切戏论毕竟断故。<br>　　唯，大目连！法相如是，岂可说乎？夫说法者，一切皆是增益、损减；其听法者，亦复皆是增益、损减。若于是处无增、无减，即于是处都无可说、亦无可闻、无所了别。尊者目连！譬如幻士为幻化者宣说诸法，住如是心乃可说法。应善了知一切有情根性差别，妙慧观见无所罣碍，大悲现前赞说大乘，念报佛恩，意乐清净，法词善巧，为三宝种永不断绝，乃应说法。’<br>　　“世尊！彼大居士说此法时，于彼众中八百居士皆发无上正等觉心。时我，世尊！默无能辩，故我不任诣彼问疾。”<br>　　」(CBETA 2021.Q1, T14, no. 476, p. 561b23-c28)</p>
<h1 id="2-窥基大师开示"><a href="#2-窥基大师开示" class="headerlink" title="2. 窥基大师开示　　　　"></a>2. 窥基大师开示　　　　</h1><p>《说无垢称经疏》卷3：「</p>
<p>　　经：尔时世尊(至)问安其疾。</p>
<blockquote>
<p>（尔时，世尊告大目连：“汝应往诣无垢称所问安其疾。”）</p>
</blockquote>
<p>　　赞曰：下文有二，此初命也。梵云“摩诃没特伽罗”，此云“大采菽氏”，菽者，豆也，氏谓氏族。上古有仙常食缘豆，是彼苗裔，故名“大采菽氏”。此及舍利子、摩诃迦叶等所有因由，并如《弥勒上生经疏》上卷说。</p>
<hr>
<p>　　经：时大目连(至)诣彼问疾。</p>
<blockquote>
<p>（时大目连白言：“世尊！我不堪任诣彼问疾。）</p>
</blockquote>
<p>　　赞曰：下辞不堪。文中有三：初总陈道屈，次别显理穷，后结答词由。卑躬请退，此总陈道屈也。目连外彰词理，不能内契亡言，虽说我空，不能谈法非有，因斯被屈，故答不堪。</p>
<hr>
<p>　　经：所以者何(至)演说法要。</p>
<blockquote>
<p>（所以者何？忆念我昔于一时间入广严城，在四衢道为诸居士演说法要。）</p>
</blockquote>
<p>　　赞曰：下显理穷。文中有二：初征，后显。显中复二：初陈已事，后显他词。此初文也。衢者，道也，四方道路名四衢道，旧云里巷。</p>
<hr>
<p>　　经：时无垢称(至)而作是言。</p>
<blockquote>
<p>（时无垢称来到彼所，稽首我足而作是言：）</p>
</blockquote>
<p>　　赞曰：下显他词，有二：初陈其执，后正陈词。此初文也。</p>
<hr>
<p>　　经：唯大目连(至)应如法说。</p>
<blockquote>
<p>（‘唯，大目连！为诸白衣居士说法不当应如尊者所说，夫说法者应如法说。’）</p>
</blockquote>
<p>　　赞曰：下正陈词。<strong>此文有四：初、总非；二、却诘；三、别非；四、陈益</strong>，八百居士发心等是。旧文唯三，无此却诘。<br>　　“不当应如尊所说”者，意言如尊者说法，道理不当。当，契也。言不契理，名为不当。<br>　　空理义云：法理本空，声闻说有，故言不当。<br>　　应理义云：法无二我，性离言故。彼说法有，仍非离言，故云不当。<br>　　夫说法者，如法说故。</p>
<hr>
<p>　　经：时我问言(至)如法说耶。</p>
<blockquote>
<p>（时我问言：‘云何名为如法说耶？’）</p>
</blockquote>
<p>　　赞曰：此<strong>却诘</strong>也。</p>
<hr>
<p>　　经：彼即答言(至)前后际断故。</p>
<blockquote>
<p>（彼即答言：<br>‘①法无有我，离我垢故；<br>　②法无有情，离情尘故；<br>　③法无命者，离生死故；<br>　④法无补特伽罗，前后际断故；）</p>
</blockquote>
<p>　　赞曰：下<strong>别非</strong>也。<br>　　于中有二：初显二无我道理，后“夫说法者”下明说法道理。<br>　　初中复二：初明无我，后结无我。“法相如是，岂可说是？”明无我中，复二：初、明众生无我，后、明法无我。<br>　　此明众生无我也：<br>　　三世五蕴，本无有我，无我计我，我增如垢，污本性故。<br>　　过去诸法，本无有情，执为有情，如尘坌染。<br>　　现在诸法，本无命者，执为命者，增生死故。现寿存活，名为命者，执此实有，即是执有实生死故。或彼执现有生有死，故有命者。今离生死，故无命者。<br>　　未来诸法，无数取趣，执有现在，前际命根断已、生于后际六道之中。“断”者，空无之义，既都无前后实际，何得有实数取趣耶？<br>　　此四无我<code>（①～④）</code>，同般若论，亦与《胜鬘‧如来藏章》所说四同。<br>　　空理义云，世俗谛有，可有四种，胜义谛空，何得有四？故说胜义，应说四空。<br>　　应理义云，世俗谛中，四亦无实，依胜义谛，依他圆成，亦无实四，故依胜义，应说四空。<br>　　声闻说法，非陈四有，今泛谈诸法性，离人离法，故说四空，古人倒错，取新准知。</p>
<hr>
<p>　　经：法常寂然(至)无所缘故。</p>
<blockquote>
<p>（⑤法常寂然，灭诸相故；<br>　⑥法离贪着，无所缘故；）</p>
</blockquote>
<p>　　赞曰：下说法空，有二十句<code>（⑤～㉔）</code>。<br>　　空理义云：<br>　　依世俗谛，法性可有；<br>　　依胜义谛，法性皆空。<br>　　然以破诸差别执故，所以别显，可以下句，转释上句。<br>　　俗有相故不寂，真无相故寂然，此境空也。<br>　　俗有所缘故贪着，真无所缘故离贪，此能缘空也。<br>　　应理义云：<br>　　二十句中，分之为二：<br>　　初十句<code>（⑤～⑭）</code>显真如理，离所执空；后十句<code>（⑮～㉔）</code>显依他性，离所执空。<br>　　或二十句<code>（⑤～㉔）</code>皆说真如，真如寂然，灭十相故，真如离贪，无分别心之所缘故。旧云“法离于相”，相者贪相，亦可无妨。<br>　　初离所缘相，后离能缘相。<br>　　贪者执著能缘之心，以无境故，其心亦无。</p>
<hr>
<p>　　经：法无文字(至)波浪思故。</p>
<blockquote>
<p>（⑦法无文字，言语断故；<br>　⑧法无譬说，远离一切波浪思故；）</p>
</blockquote>
<p>　　赞曰：<br>　　空理义云，俗有言语，故有文字；真言语断，故无文字。<br>　　俗有思虑，如水波浪，泛滥而起，故有譬说；真离虑思，故无譬说。<br>　　应理义云，真如言断，故无文字，真如离俗波浪思故，无譬说也。<br>　　旧曰：“法无言说，离觉观故，波浪思等，即觉观故。”</p>
<hr>
<p>　　经：法遍一切(至)行动事故。</p>
<blockquote>
<p>（⑨法遍一切，如虚空故；<br>　⑩法无有显，无相、无形，远离一切行动事故；）</p>
</blockquote>
<p>　　赞曰：<br>　　空理义云：俗不如空，有性不遍，真理性空，故遍一切。俗有行动、屈申等事，故有显色、亦有表相、亦有形色。真无行动、屈申等事，宁有显相、形色等耶？<br>　　应理义云：真如如空，性无挂碍，故遍一切，亦无行动、屈申等事，故无显相、形色等事。相者，表色。<br>　　古经二文，皆少不同，初如虚空，说无形相，能遍一切；后毕竟空，言无戏论。戏论即是显相、形色，毕竟空者，无行等故。</p>
<hr>
<p>　　经：法无我所(至)离心识故。</p>
<blockquote>
<p>（⑪法无我所，离我所故；<br>　⑫法无了别，离心识故；）</p>
</blockquote>
<p>　　赞曰：<br>　　空理义云：俗执有我所，故法有我所；真中无执所，故法无我所。俗有心识，法成所了；真无心识，法无所了。<br>　　应理义云：真如非我所，以离我所故。诸论云：“无摄受真如。”非我执等所依取故。<br>　　真如：<br>　　非所了，离心识境故——心识分别，故真非境；<br>　　或无能了，离心识故。</p>
<hr>
<p>　　经：法无有比(至)不在缘故。</p>
<blockquote>
<p>（⑬法无有比，无相待故；<br>　⑭法不属因，不在缘故；）</p>
</blockquote>
<p>　　赞曰：<br>　　空理义云：俗有待，法有比；真无待，故无比。俗中有缘，故属因，因所得故；真中无缘，故不属因。因缘生法，皆说空故。<br>　　应理义云：真如妙无比，更无有物可相待故。真如不属因，非缘所得、非因生故，名不在缘。</p>
<hr>
<p>　　经：法同法界(至)无所随故。</p>
<blockquote>
<p>（⑮法同法界，等入一切真法界故；<br>　⑯法随于如，无所随故；）</p>
</blockquote>
<p>　　赞曰：<br>　　空理义云：俗执法有，不同法界；真谛之中，一切等入真法界故，并同法界一切皆空。俗有所随，不随于如，随于有故；真谛无随，不随有故，并随如空。<br>　　应理义云：下之十句<code>（⑮～㉔）</code>，明依他起无所执空，并以依他，摄归真如。依他起性，“法同法界”，摄相归性，入法界故，不同所执分别妄有。古云：“入诸法故。”<br>　　法界，法也。示随于如，无如所执而可随故。</p>
<hr>
<p>　　经：法住实际(至)不依六境故。</p>
<blockquote>
<p>（⑰法住实际，毕竟不动故；<br>　⑱法无动摇，不依六境故；）</p>
</blockquote>
<p>　　赞曰：<br>　　动者乱动，真实边际名为实际，无倒所缘义。<br>　　空理义云：俗有所动不住实际，真无所动故住实际。俗依六境故法动摇，真如不依六故无动摇。动摇者，可坏可毁可倒。<br>　　应理义云：依他住真际，随于实际竟不动故。古云：诸边不动者，诸边执见不能动故。依他亦无动摇，随于真如不依六境故。</p>
<hr>
<p>　　经：法无去来(至)增减思故。</p>
<blockquote>
<p>（⑲法无去来，无所住故；<br>　⑳法顺空、随无相、应无愿，远离一切增减思故；）</p>
</blockquote>
<p>　　赞曰：　　空理义云：俗有所住，有去有来；真中无住，何去何来？俗有增益之思，故不顺空，执为有故；有损减思，故不随无相，不应无愿，拨为无故；真中无增益，故顺法空，无损减故，随无相应无愿。　　应理义云：依他随真，亦无去来，无所住故。去者过去，来者未来，由无现住，便无去来。若有所住去来，便依他不随无相应无愿，以随真如无增减思，故能顺空随无相应无愿。古云法无增损，乍似别牒，准此新文，乃释上义。古法离好丑，新文所无，理外加之，不知何也？</p>
<hr>
<p>　　经：法无取舍(至)身意道故。</p>
<blockquote>
<p>（㉑法无取舍，离生灭故；<br>　㉒法无执藏，超过一切眼、耳、鼻、舌、身、意道故；）</p>
</blockquote>
<p>　　赞曰：　　空理义云：俗有生故可取，有灭故可舍。真无生灭，何取何舍？道者通生之义，根与境为道。俗有六根为能执藏，故六境之法成所执藏。真非六根之所藏，故法无所执藏，超六根道故。　　应理义云：依他随真无取无舍，离生灭故亦无能执藏，超过六根非爱境故非非所执藏。古云法无生灭，初句可成法无所归之者所执藏义，然不释所由。</p>
<hr>
<p>　　经：法无高下(至)毕竟断故。</p>
<blockquote>
<p>（㉓法无高下，常住不动故；<br>　㉔法离一切分别所行，一切戏论毕竟断故。）</p>
</blockquote>
<p>　　赞曰：　　空理义云，动转者形待义。戏论有虚妄分别，俗非不动；法有高下，真无动转。何高何下？俗中戏论不断，故是分别心之所行；真中戏论毕竟皆断，故离一切分别所行。　　应理义云，依他随真无高无下住不动故，亦离一切分别所行，分别戏论毕竟断故。古云法离一切观行，此言分别所行、分别观行也。应理义中或二十句，皆说真如胜义谛法，不如分别心之所执，亦不如彼所言说性，皆说无非真如体性，亦成空前且随殊胜义说不违理也。此二十句应为十对一一权思，恐厌文繁故略而止。</p>
<hr>
<p>　　经：唯大目连(至)岂可说乎。</p>
<blockquote>
<p>（唯，大目连！法相如是，岂可说乎？）</p>
</blockquote>
<p>　　赞曰：此结无我。　　空理义云：胜谛中法性空如是，岂可如言说之者乎？　　应理义云：法体虽有，不如分别及所言说之自性有，岂可说乎？</p>
<hr>
<p>　　经：夫说法者(至)增益损减</p>
<blockquote>
<p>（夫说法者，一切皆是增益、损减；其听法者，亦复皆是增益、损减。）</p>
</blockquote>
<p>　　赞曰：下明说法道理。于中复二：初泛谈说听道理，后尊者目连下劝如法说空。理义云：真谛本空，说听为有，皆名增益。俗谛本有，若言无空，便成损减。或总不称真法自性，名为增损。　　应理义云：法外分别及起言说，名为增益，如长法故。成唯识云：能诠所诠俱非自相，但依增益相似而转。似谓增益非实有相，诸法自相假智及诠俱非境故。言无法体名为损减，拨无体故。或增所执，减无二性。旧云无说、无示、无闻、无得，俱不正成，无此文故。</p>
<hr>
<p>　　经：若于处是(至)无所了别。</p>
<blockquote>
<p>（若于是处无增、无减，即于是处都无可说、亦无可闻、无所了别。）</p>
</blockquote>
<p>　　赞曰：此成正理。若证法智证会法体无增无减，即一切法都不可说，古云无说无示。若听者智证会法体无增无减亦不可闻，何所了别言我了耶？此中有疑：若法说者及与听者皆有增损，佛如何说？诸大菩萨云何听耶？故释显之。</p>
<hr>
<p>　　经：尊者目连(至)乃可说法。</p>
<blockquote>
<p>（尊者目连！譬如幻士为幻化者宣说诸法，住如是心乃可说法。）</p>
</blockquote>
<p>　　赞曰：下劝如法说。初释疑示说相，后劝应修。譬如能幻化之士夫，为幻化者宣说诸法假人、假名、为假听者，假说诸法都无少实，但为栰喻故、离增减故。佛说法菩萨能闻，不知分别所说自性而起执故。</p>
<hr>
<p>　　经：应善了知(至)大悲现前。</p>
<blockquote>
<p>（应善了知一切有情根性差别，妙慧观见无所罣碍，大悲现前）</p>
</blockquote>
<p>　　赞曰：下劝应修。有八种事，此中有三：一知生根；二慧达诸法无所罣碍，罣者障义，碍者拘义；三大悲现前。</p>
<hr>
<p>　　经：赞说大乘(至)乃应说法。</p>
<blockquote>
<p>（赞说大乘，念报佛恩，意乐清净，法词善巧，为三宝种永不断绝，乃应说法。’）</p>
</blockquote>
<p>　　赞曰：此有五句：四赞大乘；五念报佛恩；六自意乐净，深信胜解故；七法词善巧，于法善巧法无碍也，词善巧者词无碍也，或法词者说法之词辨才无滞；八为三宝种能绍隆故。具此八种乃应说法，声闻无此八种事故不应说法，一一翻之义可知也。旧经有六：无意乐净、法词善巧。</p>
<hr>
<p>　　经：世尊(至)正等觉心</p>
<blockquote>
<p>（“世尊！彼大居士说此法时，于彼众中八百居士皆发无上正等觉心。）</p>
</blockquote>
<p>　　赞曰：第四<strong>陈益</strong>，当彼诘时，徒众获益。</p>
<hr>
<p>　　经：时我世尊(至)诣彼问疾。</p>
<blockquote>
<p>（时我，世尊！默无能辩，故我不任诣彼问疾。”）</p>
</blockquote>
<p>　　赞曰：此即第三结答词。由卑躬请退，我时不报，故言默也。不能识解此所说解，名无辨也。<br>　　」(CBETA 2021.Q1, T38, no. 1782, pp. 1042b4-1044b8)</p>

    </div>

    
    
    

      <footer class="post-footer">
          <div class="post-tags">
              <a href="/tags/%E8%AF%B4%E6%97%A0%E5%9E%A2%E7%A7%B0%E7%BB%8F/" rel="tag"># 说无垢称经</a>
              <a href="/tags/%E8%AF%B4%E6%97%A0%E5%9E%A2%E7%A7%B0%E7%BB%8F%E7%96%8F/" rel="tag"># 说无垢称经疏</a>
              <a href="/tags/%E7%8E%84%E5%A5%98%E5%A4%A7%E5%B8%88/" rel="tag"># 玄奘大师</a>
              <a href="/tags/%E7%AA%A5%E5%9F%BA%E5%A4%A7%E5%B8%88/" rel="tag"># 窥基大师</a>
              <a href="/tags/%E7%BB%B4%E6%91%A9%E8%AF%98%E6%89%80%E8%AF%B4%E7%BB%8F/" rel="tag"># 维摩诘所说经</a>
          </div>

        


        
    <div class="post-nav">
      <div class="post-nav-item">
    <a href="/posts/58454.html" rel="prev" title="真如的特性">
      <i class="fa fa-chevron-left"></i> 真如的特性
    </a></div>
      <div class="post-nav-item">
    <a href="/posts/59866.html" rel="next" title="《入楞伽经》“如来藏识不在阿梨耶识中”节选">
      《入楞伽经》“如来藏识不在阿梨耶识中”节选 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          
    <div class="comments" id="valine-comments"></div>

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-1"><a class="nav-link" href="#1-%E7%BB%8F%E6%96%87%E5%8E%9F%E6%96%87"><span class="nav-number">1.</span> <span class="nav-text">1. 经文原文</span></a></li><li class="nav-item nav-level-1"><a class="nav-link" href="#2-%E7%AA%A5%E5%9F%BA%E5%A4%A7%E5%B8%88%E5%BC%80%E7%A4%BA"><span class="nav-number">2.</span> <span class="nav-text">2. 窥基大师开示　　　　</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope itemtype="http://schema.org/Person">
  <p class="site-author-name" itemprop="name">舍无由</p>
  <div class="site-description" itemprop="description">三界唯心，万法唯识。</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives/">
        
          <span class="site-state-item-count">70</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
          
        <span class="site-state-item-count">206</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">227</span>
        <span class="site-state-item-name">标签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 
  <span itemprop="copyrightYear">2021</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">舍无由</span>
</div>
  <div class="powered-by">由 <a href="https://hexo.io/" class="theme-link" rel="noopener" target="_blank">Hexo</a> & <a href="https://theme-next.org/" class="theme-link" rel="noopener" target="_blank">NexT.Gemini</a> 强力驱动
  </div><div class="translate-style">繁/简：<a id="translateLink" href="javascript:translatePage();">繁体</a></div>
<script type="text/javascript" src="/js/tw_cn.js"></script>

        
<div class="busuanzi-count">
  <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <span class="post-meta-item" id="busuanzi_container_site_uv" style="display: none;">
      <span class="post-meta-item-icon">
        <i class="fa fa-user"></i>
      </span>
      <span class="site-uv" title="总访客量">
        <span id="busuanzi_value_site_uv"></span>
      </span>
    </span>
    <span class="post-meta-divider">|</span>
    <span class="post-meta-item" id="busuanzi_container_site_pv" style="display: none;">
      <span class="post-meta-item-icon">
        <i class="fa fa-eye"></i>
      </span>
      <span class="site-pv" title="总访问量">
        <span id="busuanzi_value_site_pv"></span>
      </span>
    </span>
</div>








      </div>
    </footer>
  </div>

  
  <script src="/lib/anime.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>

<script src="/js/utils.js"></script>

<script src="/js/motion.js"></script>


<script src="/js/schemes/pisces.js"></script>


<script src="/js/next-boot.js"></script>




  




  
<script src="/js/local-search.js"></script>













  

  


<script>
NexT.utils.loadComments(document.querySelector('#valine-comments'), () => {
  NexT.utils.getScript('//unpkg.com/valine/dist/Valine.min.js', () => {
    var GUEST = ['nick', 'mail', 'link'];
    var guest = 'nick,mail,link';
    guest = guest.split(',').filter(item => {
      return GUEST.includes(item);
    });
    new Valine({
      el         : '#valine-comments',
      verify     : false,
      notify     : false,
      appId      : 'tjU0Pp6fzQ9zdiw6uR3WuTUF-MdYXbMMI',
      appKey     : '4QUsoWuj8AXvL66hb3l96GFn',
      placeholder: "请在这里输入评论",
      avatar     : 'mm',
      meta       : guest,
      pageSize   : '10' || 10,
      visitor    : true,
      lang       : '' || 'zh-cn',
      path       : location.pathname,
      recordIP   : false,
      serverURLs : ''
    });
  }, window.Valine);
});
</script>

</body>
</html>
