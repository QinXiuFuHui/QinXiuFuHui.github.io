<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#222">
<meta name="generator" content="Hexo 5.2.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon-32x32-next.png">
  <link rel="icon" type="image/png" sizes="16x16" href="/images/favicon-16x16-next.png">
  <link rel="mask-icon" href="/images/logo.svg" color="#222">
  <meta name="google-site-verification" content="d--OcaULj97nLBZ0QU5n8Bh8emgJC6Jeo-ftuVNruCg" />

<link rel="stylesheet" href="/css/main.css">


<link rel="stylesheet" href="/lib/font-awesome/css/all.min.css">

<script id="hexo-configurations">
    var NexT = window.NexT || {};
    var CONFIG = {"hostname":"qinxiufuhui.github.io","root":"/","scheme":"Gemini","version":"7.8.0","exturl":false,"sidebar":{"position":"left","display":"post","padding":18,"offset":12,"onmobile":false},"copycode":{"enable":true,"show_result":false,"style":"mac"},"back2top":{"enable":true,"sidebar":false,"scrollpercent":true},"bookmark":{"enable":false,"color":"#222","save":"auto"},"fancybox":false,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":true,"trigger":"auto","top_n_per_article":1,"unescape":false,"preload":false},"motion":{"enable":true,"async":true,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.json"};
  </script>

  <meta name="description" content="关于“五阴”的经论开示。">
<meta property="og:type" content="article">
<meta property="og:title" content="五阴">
<meta property="og:url" content="https://qinxiufuhui.github.io/posts/19544.html">
<meta property="og:site_name" content="勤修福慧">
<meta property="og:description" content="关于“五阴”的经论开示。">
<meta property="og:locale" content="zh_CN">
<meta property="article:published_time" content="2021-01-16T07:50:10.000Z">
<meta property="article:modified_time" content="2021-01-17T06:29:40.095Z">
<meta property="article:author" content="舍无由">
<meta property="article:tag" content="五阴">
<meta property="article:tag" content="五受阴">
<meta property="article:tag" content="色受想行识">
<meta property="article:tag" content="色痛想行识">
<meta name="twitter:card" content="summary">

<link rel="canonical" href="https://qinxiufuhui.github.io/posts/19544.html">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>五阴 | 勤修福慧</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">勤修福慧</h1>
      <span class="logo-line-after"><i></i></span>
    </a>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="main-menu menu">
        <li class="menu-item menu-item-home">

    <a href="/" rel="section"><i class="fa fa-home fa-fw"></i>首页</a>

  </li>
        <li class="menu-item menu-item-about">

    <a href="/about/" rel="section"><i class="fa fa-user fa-fw"></i>关于</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-tags fa-fw"></i>标签</a>

  </li>
        <li class="menu-item menu-item-categories">

    <a href="/categories/" rel="section"><i class="fa fa-th fa-fw"></i>分类</a>

  </li>
        <li class="menu-item menu-item-archives">

    <a href="/archives/" rel="section"><i class="fa fa-archive fa-fw"></i>归档</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="back-to-top">
    <i class="fa fa-arrow-up"></i>
    <span>0%</span>
  </div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="https://qinxiufuhui.github.io/posts/19544.html">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="舍无由">
      <meta itemprop="description" content="三界唯心，万法唯识。">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="勤修福慧">
    </span>
      <header class="post-header">
        <h1 class="post-title" itemprop="name headline">
          五阴
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">发表于</span>

              <time title="创建时间：2021-01-16 15:50:10" itemprop="dateCreated datePublished" datetime="2021-01-16T15:50:10+08:00">2021-01-16</time>
            </span>
              <span class="post-meta-item">
                <span class="post-meta-item-icon">
                  <i class="far fa-calendar-check"></i>
                </span>
                <span class="post-meta-item-text">更新于</span>
                <time title="修改时间：2021-01-17 14:29:40" itemprop="dateModified" datetime="2021-01-17T14:29:40+08:00">2021-01-17</time>
              </span>
            <span class="post-meta-item">
              <span class="post-meta-item-icon">
                <i class="far fa-folder"></i>
              </span>
              <span class="post-meta-item-text">分类于</span>
                <span itemprop="about" itemscope itemtype="http://schema.org/Thing">
                  <a href="/categories/%E4%BA%94%E9%98%B4/" itemprop="url" rel="index"><span itemprop="name">五阴</span></a>
                </span>
                  ，
                <span itemprop="about" itemscope itemtype="http://schema.org/Thing">
                  <a href="/categories/%E4%BA%94%E9%98%B4/%E4%BA%94%E5%8F%97%E9%98%B4/" itemprop="url" rel="index"><span itemprop="name">五受阴</span></a>
                </span>
                  ，
                <span itemprop="about" itemscope itemtype="http://schema.org/Thing">
                  <a href="/categories/%E4%BA%94%E9%98%B4/%E4%BA%94%E5%8F%97%E9%98%B4/%E8%89%B2%E5%8F%97%E6%83%B3%E8%A1%8C%E8%AF%86/" itemprop="url" rel="index"><span itemprop="name">色受想行识</span></a>
                </span>
                  ，
                <span itemprop="about" itemscope itemtype="http://schema.org/Thing">
                  <a href="/categories/%E4%BA%94%E9%98%B4/%E4%BA%94%E5%8F%97%E9%98%B4/%E8%89%B2%E5%8F%97%E6%83%B3%E8%A1%8C%E8%AF%86/%E8%89%B2%E7%97%9B%E6%83%B3%E8%A1%8C%E8%AF%86/" itemprop="url" rel="index"><span itemprop="name">色痛想行识</span></a>
                </span>
            </span>

          
            <span id="/posts/19544.html" class="post-meta-item leancloud_visitors" data-flag-title="五阴" title="阅读次数">
              <span class="post-meta-item-icon">
                <i class="fa fa-eye"></i>
              </span>
              <span class="post-meta-item-text">阅读次数：</span>
              <span class="leancloud-visitors-count"></span>
            </span>
  
  <span class="post-meta-item">
    
      <span class="post-meta-item-icon">
        <i class="far fa-comment"></i>
      </span>
      <span class="post-meta-item-text">Valine：</span>
    
    <a title="valine" href="/posts/19544.html#valine-comments" itemprop="discussionUrl">
      <span class="post-comments-count valine-comment-count" data-xid="/posts/19544.html" itemprop="commentCount"></span>
    </a>
  </span>
  
  
            <div class="post-description">关于“五阴”的经论开示。</div>

        </div>
      </header>

    
    
    
    <div class="post-body" itemprop="articleBody">

      
        <h1 id="1-摘录"><a href="#1-摘录" class="headerlink" title="1. 摘录"></a>1. 摘录</h1><p>《佛开解梵志阿颰经》：「（佛言：）<br>　　何谓<code>五阴</code>？一色、二痛、三想、四行、五识。<br>　　此五覆人，令不见道。沙门自思，觉知无常，身非其身、愚痴意解，心无所着，色阴已除，是第一喜；<br>　　沙门思念，自见身中五藏不净，贪欲意解、善恶无二，痛阴已除，是第二喜；<br>　　沙门精思，见恩爱苦、不为漏习、无更乐意，想阴已除，是第三喜；<br>　　沙门思惟，身口意净、无复喜怒、寂然意定、不起不为，行阴已除，是第四喜；<br>　　沙门自念、得佛清化、断诸缘起、痴爱尽灭，识阴已除，是第五欢喜也。<br>」(CBETA 2020.Q4, T01, no. 20, pp. 261c28-262a9)</p>
<h1 id="2-摘录"><a href="#2-摘录" class="headerlink" title="2. 摘录"></a>2. 摘录</h1><p>《中阿含经》卷11：「<br>　　世尊知诸摩竭陀人心之所念，便为摩竭陀王洗尼频鞞娑逻说法，劝发渴仰，成就欢喜，无量方便为彼说法，劝发渴仰，成就欢喜已。如诸佛法，先说端正法，闻者欢悦，谓说施、说戒、说生天法，毁呰欲为灾患，生死为秽，称叹无欲为妙道品白净，世尊为彼大王说之。佛已知彼有欢喜心、具足心、柔软心、堪耐心、升上心、一向心、无疑心、无尽心，有能、有力堪受正法，谓如诸佛所说正要，世尊即为彼说苦、习、灭、道。“大王！色生灭，汝当知色生灭。大王！觉、想、行、识生灭，汝当知识生灭。大王！犹如大雨时，水上之泡或生或灭。大王！色生灭亦如是，汝当知色生灭。大王！觉、想、行、识生灭，汝当知识生灭。<br>　　“大王！若族姓子知色生灭，便知不复生当来色。大王！若族姓子知觉、想、行、识生灭，便知不复生当来识。大王！若族姓子知色如真，便不着色，不计色，不染色，不住色，不乐色是我。大王！若族姓子知觉、想、行、识如真，便不着识，不计识，不染识，不住识，不乐识是我。大王！若族姓子不着色，不计色，不染色，不住色，不乐色是我者，便不复更受当来色。大王！若族姓子不着觉、想、行、识，不计识，不染识，不住识，不乐识是我者，便不复更受当来识。大王！此族姓子无量、不可计、无限，得息寂，若舍此<code>五阴</code>已，则不更受阴也。”<br>　　于是，诸摩竭陀人而作是念：“若使色无常，觉、想、行、识无常者，谁活？谁受苦乐？”<br>　　世尊即知摩竭陀人心之所念，便告比丘：“愚痴凡夫不有所闻，见我是我而着于我，但无我、无我所，空我、空我所。法生则生，法灭则灭，皆由因缘合会生苦，若无因缘，诸苦便灭。众生因缘会相连续则生诸法，如来见众生相连续生已，便作是说：‘有生有死，我以清净天眼出过于人，见此众生死时、生时，好色、恶色，或妙、不妙，往来善处及不善处，随此众生之所作业，见其如真。若此众生成就身恶行，口、意恶行，诽谤圣人，邪见成就邪见业，彼因缘此，身坏命终，必至恶处，生地狱中。若此众生成就身善行，口、意善行，不诽谤圣人，正见成就正见业，彼因缘此，身坏命终，必升善处，乃至天上。’我知彼如是，然不语彼，此是我为能觉、能语、作教、作起、教起，谓彼彼处受善恶业报，于中或有作是念：‘此不相应，此不得住，其行如法，因此生彼，若无此因便不生彼，因此有彼，若此灭者，彼便灭也。’所谓缘无明有行，乃至缘生有老死，若无明灭，则行便灭，乃至生灭则老死灭。大王！于意云何？色为有常，为无常耶？”<br>　　答曰：“无常也。世尊！”<br>　　复问曰：“若无常者，是苦，非苦耶？”<br>　　答曰：“苦、变易也。世尊！”<br>　　复问曰：“若无常、苦、变易法者，是多闻圣弟子颇受是我，是我所，我是彼所耶？”<br>　　答曰：“不也。世尊！”<br>　　“大王！于意云何？觉、想、行、识为有常，为无常耶？”<br>　　答曰：“无常也。世尊！”<br>　　复问曰：“若无常者，是苦，非苦耶？”<br>　　答曰：“苦、变易也。世尊！”<br>　　复问曰：“若无常、苦、变易法者，是多闻圣弟子颇受是我，是我所，我是彼所耶？”<br>　　答曰：“不也。世尊！”<br>　　“大王。是故汝当如是学。若有色，或过去、或未来、或现在，或内、或外，或粗、或细，或好、或恶，或近、或远，彼一切非我，非我所，我非彼所，当以慧观知如真，大王。若有觉、想、行、识，或过去、或未来、或现在，或内、或外，或粗、或细，或好、或恶，或近、或远，彼一切非我，非我所，我非彼所，当以慧观知如真。大王！若多闻圣弟子如是观者，彼便厌色，厌觉、想、行、识，厌已便无欲，无欲已便得解脱，解脱已便知解脱，生已尽，梵行已立，所作已办，不更受有，知如真。”<br>　　佛说此法时，摩竭陀王洗尼频鞞娑逻远尘离垢，诸法法眼生，及八万天、摩竭陀诸人万二千，远尘离垢，诸法法眼生。于是，摩竭陀王洗尼频鞞娑逻见法得法，觉白净法，断疑度惑，更无余尊，不复从他，无有犹豫，已住果证，于世尊法得无所畏，即从坐起，稽首佛足，白曰：“世尊！我今自归于佛、法及比丘众，唯愿世尊受我为优婆塞，从今日始，终身自归，乃至命尽。”<br>　　佛说如是。摩竭陀王洗尼频鞞娑逻及八万天，摩竭诸人万二千，及千比丘，闻佛所说，欢喜奉行。<br>　　」(CBETA 2020.Q4, T01, no. 26, pp. 498a10-499a1)</p>
<h1 id="3-摘录"><a href="#3-摘录" class="headerlink" title="3. 摘录"></a>3. 摘录</h1><p>《杂阿含经》卷1：「<br>　　<br>　　（一三）<br>　　如是我闻：<br>　　一时，佛住舍卫国祇树给孤独园。<br>　　尔时，世尊告诸比丘：“若众生于色不味者，则不染于色；以众生于色味故，则有染着。如是众生于受、想、行、识不味者，彼众生则不染于识；以众生味受、想、行、识故，彼众生染着于识。<br>　　“诸比丘！若色于众生不为患者，彼诸众生不应厌色，以色为众生患故，彼诸众生则厌于色。如是受、想、行、识不为患者，彼诸众生不应厌识；以受、想、行、识为众生患故，彼诸众生则厌于识。<br>　　“诸比丘！若色于众生无出离者，彼诸众生不应出离于色；以色于众生有出离故，彼诸众生出离于色。如是受、想、行、识于众生无出离者，彼诸众生不应出离于识。以受、想、行、识于众生有出离故，彼诸众生出离于识。<br>　　“诸比丘！若我于此<code>五受阴</code>不如实知味是味、患是患、离是离者，我于诸天、若魔、若梵、沙门、婆罗门、天、人众中，不脱、不出、不离，永住颠倒，亦不能自证得阿耨多罗三藐三菩提。<br>　　“诸比丘！我以如实知此<code>五受阴</code>味是味、患是患、离是离故，我于诸天、若魔、若梵、沙门、婆罗门、天、人众中，自证得脱、得出、得离、得解脱结缚，永不住颠倒，亦能自证得阿耨多罗三藐三菩提。”<br>　　时，诸比丘闻佛所说，欢喜奉行。<br>　　」(CBETA 2020.Q4, T02, no. 99, p. 2b15-c10)</p>
<h1 id="4-摘录"><a href="#4-摘录" class="headerlink" title="4. 摘录"></a>4. 摘录</h1><p>《杂阿含经》卷2：「<br>　　<br>　　（三三）<br>　　如是我闻：<br>　　一时，佛住舍卫国祇树给孤独园。<br>　　尔时，世尊告诸比丘：“色非是我。若色是我者，不应于色病、苦生，亦不应于色欲令如是、不令如是。以色无我故，于色有病、有苦生，亦得于色欲令如是、不令如是。受、想、行、识亦复如是。比丘！于意云何？色为是常、为无常耶？”<br>　　比丘白佛：“无常。世尊！”<br>　　“比丘！若无常者，是苦不？”<br>　　比丘白佛：“是苦。世尊！”<br>　　“若无常、苦，是变易法，多闻圣弟子于中宁见有我、异我、相在不？”<br>　　比丘白佛：“不也，世尊！”<br>　　“受、想、行、识亦复如是。是故，比丘！诸所有色，若过去、若未来、若现在，若内、若外，若粗、若细，若好、若丑，若远、若近，彼一切非我、不异我、不相在，如是观察；受、想、行、识亦复如是。<br>　　“比丘！多闻圣弟子于此<code>五受阴</code>非我、非我所，如实观察。如实观察已，于诸世间都无所取，无所取故无所着，无所着故自觉涅槃：‘我生已尽，梵行已立，所作已作，自知不受后有。’”<br>　　佛说此经已，诸比丘闻佛所说，欢喜奉行。<br>　　」(CBETA 2020.Q4, T02, no. 99, p. 7b22-c12)
　　</p>
<h1 id="5-摘录"><a href="#5-摘录" class="headerlink" title="5. 摘录"></a>5. 摘录</h1><p>《杂阿含经》卷2：「<br>　　<br>　　（三四）<br>　　如是我闻：<br>　　一时，佛住波罗㮈国仙人住处鹿野苑中。<br>　　尔时，世尊告余五比丘：“色非有我。若色有我者，于色不应病、苦生，亦不得于色欲令如是、不令如是。以色无我故，于色有病、有苦生，亦得于色欲令如是、不令如是；受、想、行、识亦复如是。比丘！于意云何？色为是常、为无常耶？”<br>　　比丘白佛：“无常。世尊！”<br>　　“比丘！若无常者，是苦耶？”<br>　　比丘白佛：“是苦。世尊！”<br>　　“比丘！若无常、苦，是变易法，多闻圣弟子宁于中见是我、异我、相在不？”<br>　　比丘白佛：“不也，世尊！”<br>　　“受、想、行、识亦复如是。是故，比丘！诸所有色，若过去、若未来、若现在，若内、若外，若粗、若细，若好、若丑，若远、若近，彼一切非我、非我所，如实观察。受、想、行、识亦复如是。<br>　　“比丘！多闻圣弟子于此<code>五受阴</code>见非我、非我所。如是观察，于诸世间都无所取，无所取故无所着，无所着故自觉涅槃：‘我生已尽，梵行已立，所作已作，自知不受后有。’”<br>　　佛说此经已，余五比丘不起诸漏，心得解脱。<br>　　佛说此经已，诸比丘闻佛所说，欢喜奉行。<br>　　」(CBETA 2020.Q4, T02, no. 99, pp. 7c13-8a4)
　　</p>
<h1 id="6-摘录"><a href="#6-摘录" class="headerlink" title="6. 摘录"></a>6. 摘录</h1><p>《杂阿含经》卷2：「　　<br>　　<br>　　（三六）<br>　　如是我闻：<br>　　一时，佛住摩偷罗国跋提河侧伞盖庵罗树园。<br>　　尔时，世尊告诸比丘：“住于自洲，住于自依；住于法洲，住于法依；不异洲不异依。比丘！当正观察，住自洲自依，法洲法依，不异洲不异依。何因生忧悲恼苦？云何有？因何故？何系着？云何自观察未生忧悲恼苦而生，已生忧悲恼苦生长增广？”<br>　　诸比丘白佛：“世尊法根、法眼、法依，唯愿为说！诸比丘闻已，当如说奉行。”<br>　　佛告比丘：“谛听，善思，当为汝说。比丘！有色、因色、系着色，自观察未生忧悲恼苦而生，已生而复增长广大；受、想、行、识亦复如是。比丘！颇有色常、恒、不变易、正住耶？”<br>　　答言：“不也，世尊！”<br>　　佛告比丘：“善哉！善哉！比丘！色是无常。若善男子知色是无常、苦、变易，离欲、灭、寂静、没，从本以来，一切色无常、苦、变易法知已，若色因缘生忧悲恼苦断，彼断已无所着，不着故安隐乐住，安隐乐住已，名为涅槃。受、想、行、识亦复如是。”<br>　　佛说此经时，十六比丘不生诸漏，心得解脱。<br>　　佛说此经已，诸比丘闻佛所说，欢喜奉行。<br>　　」(CBETA 2020.Q4, T02, no. 99, p. 8a21-b12)
　　</p>
<h1 id="7-摘录"><a href="#7-摘录" class="headerlink" title="7. 摘录"></a>7. 摘录</h1><p>《杂阿含经》卷2：「<br>　　<br>　　（三七）<br>　　如是我闻：<br>　　一时，佛住舍卫国祇树给孤独园。<br>　　尔时，世尊告诸比丘：“我不与世间诤，世间与我诤。所以者何？比丘！若如法语者，不与世间诤，世间智者言有，我亦言有。云何为世间智者言有，我亦言有。比丘！色无常、苦、变易法，世间智者言有，我亦言有。如是受、想、行、识，无常、苦、变易法，世间智者言有，我亦言有。世间智者言无，我亦言无；谓色是常、恒、不变易、正住者，世间智者言无，我亦言无。受、想、行、识，常、恒、不变易、正住者，世间智者言无，我亦言无，是名世间智者言无，我亦言无。比丘！有世间世间法，我亦自知自觉，为人分别演说显示，世间盲无目者不知不见，非我咎也。<br>　　“诸比丘！云何为世间世间法，我自知，我自觉，为人演说，分别显示，盲无目者不知不见？是比丘！色无常、苦、变易法，是名世间世间法；如是受、想、行、识，无常、苦，是世间世间法。比丘！此是世间世间法，我自知自觉，为人分别演说显示，盲无目者不知不见。我于彼盲无目不知不见者，其如之何！”<br>　　佛说此经已，诸比丘闻佛所说，欢喜奉行。<br>　　」(CBETA 2020.Q4, T02, no. 99, p. 8b15-c7)</p>
<h1 id="8-摘录"><a href="#8-摘录" class="headerlink" title="8. 摘录"></a>8. 摘录</h1><p>《杂阿含经》卷2：「<br>　　　　<br>　　（四一）<br>　　如是我闻：<br>　　一时，佛住舍卫国祇树给孤独园。<br>　　尔时，世尊告诸比丘：“有<code>五受阴</code>——色受阴，受、想、行、识受阴。我于此<code>五受阴</code>，五种如实知——色如实知，色集、色味、色患、色离如实知。如是受、想、行、识如实知，识集、识味、识患、识离如实知。<br>　　“云何色如实知？诸所有色，一切四大及四大造色，是名色，如是色如实知。云何色集如实知？于色喜爱，是名色集，如是色集如实知。云何色味如实知？谓色因缘生喜乐，是名色味，如是色味如实知。云何色患如实知？若色无常、苦、变易法，是名色患，如是色患如实知。云何色离如实知？若于色调伏欲贪、断欲贪、越欲贪，是名色离，如是色离如实知。<br>　　“云何受如实知？有六受身——眼触生受，耳、鼻、舌、身、意触生受，是名受，如是受如实知。云何受集如实知？触集是受集，如是受集如实知。云何受味如实知？缘六受生喜乐，是名受味，如是受味如实知。云何受患如实知？若受无常、苦、变易法，是名受患，如是受患如实知。云何受离如实知？于受调伏欲贪、断欲贪、越欲贪，是名受离，如是受离如实知。<br>　　“云何想如实知？谓六想身。云何为六？谓眼触生想，耳、鼻、舌、身、意触生想，是名想，如是想如实知。云何想集如实知？谓触集是想集，如是想集如实知。云何想味如实知？想因缘生喜乐，是名想味，如是想味如实知。云何想患如实知？谓想无常、苦、变易法，是名想患，如是想患如实知。云何想离如实知？若于想调伏欲贪、断欲贪、越欲贪，是名想离，如是想离如实知。<br>　　“云何行如实知？谓六思身——眼触生思，耳、鼻、舌、身、意触生思，是名为行，如是行如实知。云何行集如实知？触集是行集，如是行集如实知。云何行味如实知？谓行因缘生喜乐，是名行味，如是行味如实知。云何行患如实知？若行无常、苦、变易法，是名行患，如是行患如实知。云何行离如实知？若行调伏欲贪、断欲贪、越欲贪，是名行离，如是行离如实知。<br>　　“云何识如实知？谓六识身——眼识身，耳、鼻、舌、身、意识身，是名为识身，如是识身如实知。云何识集如实知？谓名色集，是名识集，如是识集如实知。云何识味如实知？识因缘生喜乐，是名识味，如是识味如实知。云何识患如实知？若识无常、苦、变易法，是名识患，如是识患如实知。云何识离如实知？谓于识调伏欲贪、断欲贪、越欲贪，是名识离，如是识离如实知。<br>　　“比丘！若沙门、婆罗门于色如是知、如是见；如是知、如是见，离欲向，是名正向。若正向者，我说彼入。受、想、行、识亦复如是。若沙门、婆罗门于色如实知、如实见，于色生厌、离欲，不起诸漏，心得解脱；若心得解脱者，则为纯一；纯一者，则梵行立；梵行立者，离他自在，是名苦边。受、想、行、识亦复如是。”<br>　　佛说此经已，诸比丘闻佛所说，欢喜奉行。<br>　　」(CBETA 2020.Q4, T02, no. 99, pp. 9b7-10a3)
　　</p>
<h1 id="9-摘录"><a href="#9-摘录" class="headerlink" title="9. 摘录"></a>9. 摘录</h1><p>《杂阿含经》卷2：「　　<br>　　<br>　　（四三）<br>　　如是我闻：<br>　　一时，佛住舍卫国祇树给孤独园。<br>　　尔时，世尊告诸比丘：“取故生着，不取则不着。谛听，善思，当为汝说。”<br>　　比丘白佛：“唯然，受教！”<br>　　佛告比丘：“云何取故生着？愚痴无闻凡夫于色见是我、异我、相在，见色是我、我所而取；取已，彼色若变、若异，心亦随转；心随转已，亦生取着摄受心住；摄受心住故，则生恐怖、障碍、心乱，以取着故。愚痴无闻凡夫于受、想、行、识，见我、异我、相在，见识是我、我所而取；取已，彼识若变、若异，彼心随转；心随转故，则生取着摄受心住；住已，则生恐怖、障碍、心乱，以取着故，是名取着。<br>　　“云何名不取不着？多闻圣弟子于色不见我、异我、相在，于色不见我、我所而取；不见我、我所而取色，彼色若变、若异，心不随转；心不随转故，不生取着摄受心住；不摄受住故，则不生恐怖、障碍、心乱，不取着故。如是受、想、行、识，不见我、异我、相在，不见我、我所而取。彼识若变、若异，心不随转；心不随转故，不取着摄受心住；不摄受心住故，心不恐怖、障碍、心乱，以不取着故，是名不取着。是名取着、不取着。”<br>　　佛说此经已，诸比丘闻佛所说，欢喜奉行。<br>　　」(CBETA 2020.Q4, T02, no. 99, pp. 10c19-11a12)
　　</p>
<h1 id="10-摘录"><a href="#10-摘录" class="headerlink" title="10. 摘录"></a>10. 摘录</h1><p>《杂阿含经》卷2：「　　<br>　　<br>　　（四五）<br>　　如是我闻：<br>　　一时，佛住舍卫国祇树给孤独园。<br>　　尔时，世尊告诸比丘：“有<code>五受阴</code>。云何为五？色受阴，受、想、行、识受阴。若诸沙门、婆罗门见有我者，一切皆于此<code>五受阴</code>见我。诸沙门、婆罗门见色是我，色异我，我在色，色在我；见受、想、行、识是我，识异我，我在识，识在我。愚痴无闻凡夫以无明故，见色是我、异我、相在，言我真实不舍；以不舍故，诸根增长；诸根长已，增诸触；六触入处所触故，愚痴无闻凡夫起苦乐觉，从触入处起。何等为六？谓眼触入处，耳、鼻、舌、身、意触入处。<br>　　“如是，比丘！有意界、法界、无明界，愚痴无闻凡夫无明触故，起有觉、无觉、有无觉、我胜觉、我等觉、我卑觉、我知我见觉。如是知、如是见觉，皆由六触入故。多闻圣弟子于此六触入处，舍离无明而生明，不生有觉、无觉、有无觉、胜觉、等觉、卑觉、我知我见觉。如是知、如是见已，先所起无明触灭，后明触觉起。”<br>　　佛说此经已，诸比丘闻佛所说，欢喜奉行。<br>　　」(CBETA 2020.Q4, T02, no. 99, p. 11b1-20)
　　</p>
<h1 id="11-摘录"><a href="#11-摘录" class="headerlink" title="11. 摘录"></a>11. 摘录</h1><p>《杂阿含经》卷2：「</p>
<p>　　（四六）<br>　　如是我闻：<br>　　一时，佛住舍卫国祇树给孤独园。<br>　　尔时，世尊告诸比丘：“有<code>五受阴</code>。云何为五？色、受、想、行、识受阴。若沙门、婆罗门以宿命智自识种种宿命，已识、当识、今识，皆于此<code>五受阴</code>；已识、当识、今识，我过去所经。如是色、如是受、如是想、如是行、如是识。若可阂可分，是名色受阴。指所阂，若手、若石、若杖、若刀、若冷、若暖、若渴、若饥、若蚊、虻、诸毒虫、风、雨触，是名触阂，是故阂是色受阴。复以此色受阴无常、苦、变易。诸觉相是受受阴，何所觉？觉苦、觉乐、觉不苦不乐，是故名觉相是受受阴。复以此受受阴是无常、苦、变易。诸想是想受阴，何所想？少想、多想、无量想、都无所有作无所有想，是故名想受阴。复以此想受阴是无常、苦、变易法。为作相是行受阴，何所为作？于色为作，于受、想、行、识为作，是故为作相是行受阴。复以此行受阴是无常、苦、变易法。别知相是识受阴，何所识？识色，识声、香、味、触、法，是故名识受阴。复以此识受阴是无常、苦、变易法。<br>　　“诸比丘！彼多闻圣弟子于此色受阴作如是学：‘我今为现在色所食，过去世已曾为彼色所食，如今现在。’复作是念：‘我今为现在色所食，我若复乐着未来色者，当复为彼色所食，如今现在。’作如是知已，不顾过去色，不乐着未来色，于现在色生厌、离欲、灭患、向灭。多闻圣弟子于此受、想、行、识受阴学：‘我今现在为现在识所食，于过去世已曾为识所食，如今现在。我今已为现在识所食，若复乐着未来识者，亦当复为彼识所食，如今现在。’如是知已，不顾过去识，不乐未来识，于现在识生厌、离欲、灭患、向灭，灭而不增，退而不进，灭而不起，舍而不取。<br>　　“于何灭而不增？色灭而不增，受、想、行、识灭而不增。于何退而不进？色退而不进，受、想、行、识退而不进。于何灭而不起？色灭而不起，受、想、行、识灭而不起。于何舍而不取？色舍而不取，受、想、行、识舍而不取。<br>　　“灭而不增，寂灭而住；退而不进，寂退而住；灭而不起，寂灭而住；舍而不取，不生系着；不系着已，自觉涅槃：‘我生已尽，梵行已立，所作已作，自知不受后有。’”<br>　　佛说此经时，众多比丘不起诸漏，心得解脱。<br>　　佛说此经已，诸比丘闻佛所说，欢喜奉行。<br>　　　我、卑下、种子　　封滞、五转、七<br>　　　二系着及觉　　三世阴世食<br>　　」(CBETA 2020.Q4, T02, no. 99, pp. 11b21-12a8)
　　</p>
<h1 id="12-摘录"><a href="#12-摘录" class="headerlink" title="12. 摘录"></a>12. 摘录</h1><p>《杂阿含经》卷2：「　　<br>　　<br>　　<br>　　（五八）<br>　　如是我闻：<br>　　一时，佛住舍卫国东园鹿母讲堂。<br>　　尔时，世尊于晡时从禅觉，于诸比丘前敷座而坐，告诸比丘：“有<code>五受阴</code>。云何为五？谓色受阴，受、想、行、识受阴。”<br>　　时，有一比丘从坐起，整衣服，偏袒右肩，右膝着地，合掌白佛言：“世尊！此<code>五受阴</code>，色受阴，受、想、行、识受阴耶？”<br>　　佛告比丘：“还坐而问，当为汝说。”<br>　　时，彼比丘为佛作礼，还复本坐，白佛言：“世尊！此<code>五受阴</code>，以何为根？以何集？以何生？以何触？”<br>　　佛告比丘：“此<code>五受阴</code>，欲为根，欲集、欲生、欲触。”<br>　　时，彼比丘闻佛所说，欢喜随喜，而白佛言：“世尊！为说<code>五阴</code>即受，善哉所说！今当更问。世尊！阴即受，为<code>五阴</code>异受耶？”<br>　　佛告比丘：“非<code>五阴</code>即受，亦非<code>五阴</code>异受；能于彼有欲贪者，是<code>五受阴</code>。”<br>　　比丘白佛：“善哉！世尊！欢喜随喜，今复更问。世尊！有二阴相关耶？”<br>　　佛告比丘：“如是，如是。犹若有一人如是思惟：‘我于未来得如是色、如是受、如是想、如是行、如是识。’是名比丘阴阴相关也。”<br>　　比丘白佛：“善哉所说，欢喜随喜。”<br>　　更有所问：“世尊！云何名阴？”佛告比丘：“诸所有色，若过去、若未来、若现在，若内、若外，若粗、若细，若好、若丑，若远、若近，彼一切总说阴，是名为阴。受、想、行、识亦复如是。如是，比丘！是名为阴。”<br>　　比丘白佛：“善哉所说，欢喜随喜。”<br>　　更有所问：“世尊！何因何缘名为色阴？何因何缘名受、想、行、识阴？”<br>　　佛告比丘：“四大因、四大缘，是名色阴。所以者何？诸所有色阴，彼一切悉皆四大，缘四大造故。触因、触缘，生受、想、行，是故名受、想、行阴。所以者何？若所有受、想、行，彼一切触缘故，名色因、名色缘，是故名为识阴。所以者何？若所有识，彼一切名色缘故。”<br>　　比丘白佛：“善哉所说，欢喜随喜。”<br>　　更有所问：“云何色味？云何色患？云何色离？云何受、想、行、识味？云何识患？云何识离？”<br>　　佛告比丘：“缘色生喜乐，是名色味；若色无常、苦、变易法，是名色患；若于色调伏欲贪、断欲贪、越欲贪，是名色离。若缘受、想、行、识生喜乐，是名识味；受、想、行、识，无常、苦、变易法，是名识患；于受、想、行、识，调伏欲贪、断欲贪、越欲贪，是名识离。”<br>　　比丘白佛：“善哉所说，欢喜随喜。”<br>　　更有所问：“世尊！云何生我慢？”<br>　　佛告比丘：“愚痴无闻凡夫于色见我、异我、相在，于受、想、行、识见我、异我、相在，于此生我慢。”<br>　　比丘白佛：“善哉所说，欢喜随喜。”<br>　　更有所问：“世尊！云何得无我慢？”<br>　　佛告比丘：“多闻圣弟子不于色见我、异我、相在，不于受、想、行、识，见我、异我、相在。”<br>　　比丘白佛：“善哉所说，更有所问，何所知、何所见，尽得漏尽？”<br>　　佛告比丘：“诸所有色，若过去、若未来、若现在，若内、若外，若粗、若细，若好、若丑，若远、若近，彼一切非我、不异我、不相在；受、想、行、识亦复如是。比丘！如是知，如是见，疾得漏尽。”<br>　　尔时，会中复有异比丘，钝根无知，在无明㲉起恶邪见，而作是念：“若无我者，作无我业，于未来世，谁当受报？”尔时，世尊知彼比丘心之所念，告诸比丘：“于此众中，若有愚痴人，无智明，而作是念：‘若色无我，受、想、行、识无我，作无我业，谁当受报？’如是所疑，先以解释彼。云何比丘！色为常耶？为非常耶？”<br>　　答言：“无常。世尊！”<br>　　“若无常者，是苦耶？”<br>　　答言：“是苦。世尊！”<br>　　“若无常、苦，是变易法，多闻圣弟子于中宁见是我、异我、相在不？”<br>　　答言：“不也，世尊！”<br>　　“受、想、行、识亦复如是。是故，比丘！若所有色，若过去、若未来、若现在，若内、若外，若粗、若细，若好、若丑，若远、若近，彼一切非我、非我所。如是见者，是为正见；受、想、行、识亦复如是。多闻圣弟子如是观者便修厌，厌已离欲，离欲已解脱，解脱知见：‘我生已尽，梵行已立，所作已作，自知不受后有。’”<br>　　佛说此经时，众多比丘不起诸漏，心得解脱。佛说此经已，诸比丘闻佛所说，欢喜奉行。<br>　　　阴、根、阴即受　　二阴共相关<br>　　　名字、因、二味　　我慢、疾漏尽<br>　　」(CBETA 2020.Q4, T02, no. 99, pp. 14b12-15b3)
　　</p>
<h1 id="13-摘录"><a href="#13-摘录" class="headerlink" title="13. 摘录"></a>13. 摘录</h1><p>《雜阿含經》卷3：「<br>　　<br>　　（五九）<br>　　如是我闻：<br>　　一时，佛住舍卫国祇树给孤独园。<br>　　尔时，世尊告诸比丘：“有<code>五受阴</code>。云何为五？色受阴，受、想、行、识受阴。观此<code>五受阴</code>，是生灭法。所谓此色、此色集、此色灭；此受、想、行、识，此识集、此识灭。<br>　　“云何色集？云何色灭？云何受、想、行、识集？云何受、想、行、识灭？<br>　　“爱喜集是色集，爱喜灭是色灭；<br>　　“触集是受、想、行集，触灭是受、想、行灭；<br>　　“名色集是识集，名色灭是识灭。<br>　　“比丘！如是色集、色灭，是为色集、色灭；<br>　　“如是受、想、行、识集，受、想、行、识灭，是为受、想、行、识集，受、想、行、识灭。”<br>　　佛说此经已，时诸比丘闻佛所说，欢喜奉行。<br>　　」(CBETA 2020.Q4, T02, no. 99, p. 15b10-21)</p>
<h1 id="14-摘录"><a href="#14-摘录" class="headerlink" title="14. 摘录"></a>14. 摘录</h1><p>《杂阿含经》卷3：「<br>　　<br>　　（六〇）<br>　　如是我闻：<br>　　一时，佛住舍卫国祇树给孤独园。<br>　　尔时，世尊告诸比丘：“有<code>五受阴</code>。何等为五？所谓色受阴，受、想、行、识受阴。善哉，比丘不乐于色，不赞叹色，不取于色，不着于色。善哉，比丘不乐于受、想、行、识，不赞叹识，不取于识，不着于识。所以者何？若比丘不乐于色，不赞叹色，不取于色，不着于色，则于色不乐，心得解脱。如是受、想、行、识，不乐于识，不赞叹识，不取于识，不着于识，则于识不乐，心得解脱，若比丘不乐于色，心得解脱。如是受、想、行、识不乐，心得解脱，不灭不生，平等舍住，正念正智。<br>　　“彼比丘如是知、如是见者，前际俱见，永尽无余；前际俱见，永尽无余已；后际俱见，亦永尽无余；后际俱见，永尽无余已；前后际俱见，永尽无余，无所封着。无所封著者，于诸世间都无所取；无所取者，亦无所求；无所求者，自觉涅槃：‘我生已尽，梵行已立，所作已作，自知不受后有。’”<br>　　佛说此经已，时诸比丘闻佛所说，欢喜奉行。<br>　　」(CBETA 2020.Q4, T02, no. 99, p. 15b22-c13)</p>
<h1 id="15-摘录"><a href="#15-摘录" class="headerlink" title="15. 摘录　"></a>15. 摘录　</h1><p>《杂阿含经》卷3：「<br>　　<br>　　（六一）<br>　　如是我闻：<br>　　一时，佛住舍卫国祇树给孤独园。<br>　　尔时，世尊告诸比丘：“有<code>五受阴</code>。何等为五？谓色受阴，受、想、行、识受阴。<br>　　“云何色受阴？所有色，彼一切四大，及四大所造色，是名为色受阴。复次，彼色是无常、苦、变易之法。若彼色受阴，永断无余，究竟舍离、灭尽、离欲、寂、没，余色受阴更不相续、不起、不出，是名为妙，是名寂静，是名舍离一切有余爱尽、无欲、灭尽、涅槃。<br>　　“云何受受阴？谓六受身。何等为六？谓眼触生受，耳、鼻、舌、身、意触生受，是名受受阴。复次，彼受受阴无常、苦、变易之法，乃至灭尽、涅槃。<br>　　“云何想受阴？谓六想身。何等为六？谓眼触生想，乃至意触生想，是名想受阴。复次，彼想受阴无常、苦、变易之法，乃至灭尽、涅槃。<br>　　“云何行受阴？谓六思身。何等为六？谓眼触生思，乃至意触生思，是名行受阴。复次，彼行受阴无常、苦、变易之法，乃至灭尽、涅槃。<br>　　“云何识受阴？谓六识身。何等为六？谓眼识身，乃至意识身，是名识受阴。复次，彼识受阴是无常、苦、变易之法，乃至灭尽、涅槃。<br>　　“比丘！若于此法以智慧思惟、观察、分别、忍，是名随信行；超升离生，越凡夫地，未得须陀洹果，中间不死，必得须陀洹果。<br>　　“比丘！若于此法增上智慧思惟、观察、忍，是名随法行；超升离生，越凡夫地，未得须陀洹果，中间不死，必得须陀洹果。<br>　　“比丘！于此法如实正慧等见，三结尽断知，谓身见、戒取、疑。比丘！是名须陀洹果，不堕恶道，必定正趣三菩提，七有天人往生，然后究竟苦边。<br>　　“比丘！若于此法如实正慧等见，不起心漏，名阿罗汉，诸漏已尽，所作已作，舍离重担，逮得己利，尽诸有结，正智心得解脱。”<br>　　佛说此经已，诸比丘闻佛所说，欢喜奉行。<br>　　」(CBETA 2020.Q4, T02, no. 99, pp. 15c14-16a18)
　　</p>
<h1 id="16-摘录"><a href="#16-摘录" class="headerlink" title="16. 摘录"></a>16. 摘录</h1><p>《放光般若经》卷1：「<br>　　舍利弗白佛言：“菩萨当云何行般若波罗蜜？”<br>　　佛告舍利弗：“菩萨行般若波罗蜜者，不见有菩萨，亦不见字，亦不见般若波罗蜜。悉无所见，亦不见不行者。何以故？菩萨空，字亦空；空无有五阴。<code>何谓五阴？色阴、痛阴、想阴、行阴、识阴。</code>五阴则是空，空则是五阴。何以故？但字耳。以字故名为道，以字故名为菩萨，以字故名为空，以字故名为五阴；其实亦不生亦不灭，亦无着亦无断。菩萨作如是行者，亦不见生亦不见灭，亦不见着亦不见断。何以故？但以空为法立名，假号为字耳。菩萨行般若波罗蜜，不见诸法之字，以无所见故无所入。<br>　　」(CBETA 2020.Q4, T08, no. 221, p. 4c17-28)
　　</p>
<h1 id="17-摘录"><a href="#17-摘录" class="headerlink" title="17. 摘录"></a>17. 摘录</h1><p>《放光般若经》卷1：「<br>　　舍利弗白佛言：“菩萨云何与般若波罗蜜相应？”<br>　　佛告舍利弗：“菩萨当知<code>色</code>与空合，是为应般若波罗蜜。当知<code>痛想行识</code>与空合，是为应般若波罗蜜。当知眼耳鼻舌身意与空合，当知色声香味细滑识法与空合，眼色识、耳声识、鼻香识、舌味识、身细滑识、法性识亦尔，是为应。当知苦、习、尽、道四谛之法亦与空合。当知十二因缘。何等十二？一者痴、二者所作行、三者识、四者名色、五者六入、六者栽、七者痛、八者爱、九者受、十者有、十一者生、十二者死。此十二因缘亦与空合。当知一切诸法——有为法、无为法——亦与空合。当知本性亦与空合。是为应般若波罗蜜。如是，舍利弗！菩萨摩诃萨知七空合。何谓七？上七事是也。知此七事与般若波罗蜜相应者，亦不见五阴合、亦不见不合，亦不见生五阴法、亦不见灭五阴法。亦不见着五阴法、亦不见断五阴法，亦不见色与痛合、亦不见痛与想合、亦不见想与识合、亦不见识与行合。所以者何？初不见有法与法合者，性本空故。舍利弗！用色空故为非色，用痛想行识空故为非识。色空故无所见，痛空故无所觉，想空故无所念，行空故无所行，识空故不见识。何以故？色与空等无异。所以者何？色则是空、空则是色，痛想行识则亦是空、空则是识。亦不见生、亦不见灭，亦不见着、亦不见断，亦不见增、亦不见减，亦不过去当来今现在，亦无五阴、亦无色声香味细滑法、亦无眼耳鼻舌身意、亦无十二因缘、亦无四谛，亦无所逮得，亦无须陀洹、斯陀含、阿那含、阿罗汉、辟支佛，亦无佛、亦无道。如是，舍利弗！菩萨摩诃萨行般若波罗蜜，当作是念、当作是知、当作是应。作是行者，亦不见应、亦不见不应，于六波罗蜜亦不见合于五阴法乃至身法，亦不见合与不合。三十七品、佛十种力、四无所畏及佛十八法乃至萨云若法，亦不见应与不应。是故，舍利弗！当知菩萨与般若波罗蜜相应。复次，舍利弗！菩萨摩诃萨行般若波罗蜜，不与空合，不与无相、无愿合。无相、无愿不与空合。所以者何？空亦不见合亦不不合，无相、无愿亦复如是，是为应般若波罗蜜。舍利弗！菩萨行般若波罗蜜，度空法相已，亦不与五阴合、亦不不合，过去色亦不与过去色合、亦不见过去色，当来色亦不与当来色合、亦不见当来色，现在色亦不与现在色合、亦不见现在色；痛想行识亦复如是。所以者何？去来今三世，名皆空故。作是合者，为应般若波罗蜜。舍利弗！菩萨行般若波罗蜜、萨云若法，亦不见与过去当来今现在合，亦不见过去当来今现在。菩萨当作是念、当作是应。复次，舍利弗！萨云若亦不见与五阴合，五阴亦不见与萨云若合；萨云若亦不与六情合，六情亦不与萨云若合；色声香味细滑法亦不与萨云若合，萨云若亦不与色声香味细滑法合，亦不不合。是为应般若波罗蜜。舍利弗！菩萨行般若波罗蜜，于檀波罗蜜亦不见与萨云若合，尸波罗蜜、羼提波罗蜜、惟逮波罗蜜、禅波罗蜜乃至般若波罗蜜，亦不见与萨云若合，亦不见萨云若与六波罗蜜合。亦不见萨云若与三十七品、十力合，三十七品、十力亦不见与萨云若合，亦不见萨云若。是为应般若波罗蜜。舍利弗！行般若波罗蜜菩萨，佛亦不与萨云若合，萨云若亦不与佛合；道亦不与萨云若合，萨云若亦不与道合。所以者何？萨云若则是佛，佛则是萨云若；道则是萨云若，萨云若则是道。是为与般若波罗蜜合。<br>　　」(CBETA 2020.Q4, T08, no. 221, pp. 5c12-6b20)</p>
<h1 id="18-摘录"><a href="#18-摘录" class="headerlink" title="18. 摘录"></a>18. 摘录</h1><p>《摩诃般若波罗蜜经》卷3：「（须菩提白佛言：）<br>　　“复次，世尊！菩萨摩诃萨欲行般若波罗蜜，<code>色</code>中不应住，<code>受想行识</code>中不应住，眼耳鼻舌身意中不应住，色声香味触法中不应住，眼识乃至意识中不应住，眼触乃至意触中不应住，眼触因缘生受乃至意触因缘生受中不应住，地种水火风种空识种中不应住，无明乃至老死中不应住。何以故？世尊！色、色相空。受想行识、识相空。世尊！色空不名为色，离空亦无色。<code>色即是空，空即是色。受想行识，识空不名为识，离空亦无识。识即是空，空即是识。</code>乃至老死、老死相空。世尊！老死空不名老死，离空亦无老死。老死即是空，空即是老死。世尊！以是因缘故，菩萨摩诃萨欲行般若波罗蜜，不应色中住，乃至老死中不应住。”<br>　　」(CBETA 2020.Q4, T08, no. 223, p. 235a4-18)
　　</p>
<h1 id="19-摘录"><a href="#19-摘录" class="headerlink" title="19. 摘录"></a>19. 摘录</h1><p>《摩诃般若波罗蜜经》卷24：「<br>　　佛告须菩提：“凡夫愚人得梦、得见梦者，乃至得化、得见化者，起身口意善业、不善业、无记业，起福业、若罪业，作不动业。是菩萨摩诃萨行般若波罗蜜住二空中——毕竟空、无始空——为众生说法，作是言：‘诸众生！是色空无所有，受想行识空无所有，十二入、十八界空无所有。<code>色</code>是梦，<code>受想行识</code>是梦，十二入、十八界是梦。色是响、是影、是焰、是幻、是化，受想行识亦如是，十二入、十八界是梦、是响、是影、是焰、是幻、是化。是中无阴、入、界，无梦亦无见梦者，无响亦无闻响者，无影亦无见影者，无焰亦无见焰者，无幻亦无见幻者，无化亦无见化者，一切法无根本实性无所有。汝等于无阴中见有阴，无入见有入，无界见有界，是一切法皆从因缘和合生，以颠倒心起属业果报。汝等何以故于诸法空无根本中而取根本相？’<br>　　“是时菩萨摩诃萨行般若波罗蜜，以方便力故，于悭法中拔出众生，教行檀那波罗蜜。持是布施功德得大福报，从大福报拔出教令持戒。持戒功德生天上尊贵处，复拔出令住初禅。初禅功德生梵天处，二禅、三禅、四禅，无边空处、识处、无所有处、非有想非无想处亦如是。众生行是布施及布施果报，持戒及持戒果报，禅定及禅定果报，种种因缘拔出安置无余涅槃及涅槃道中，所谓四念处、四正勤、四如意足、五根、五力、七觉分、八圣道分，空解脱门无相、无作解脱门，八背舍九、次第定，佛十力、四无所畏、四无碍智、十八不共法，安隐众生，令住圣无漏法。无色无形无碍法中，有可得须陀洹果者，安隐教化令住须陀洹果；可得斯陀含果、阿那含果、阿罗汉果、辟支佛道者，令住斯陀含果、阿那含果、阿罗汉果、辟支佛道；可得阿耨多罗三藐三菩提者，安隐教化令住阿耨多罗三藐三菩提中。”<br>　　」(CBETA 2020.Q4, T08, no. 223, p. 392b19-c25)</p>
<h1 id="20-摘录"><a href="#20-摘录" class="headerlink" title="20. 摘录"></a>20. 摘录</h1><p>《摩诃般若波罗蜜经》卷26：「（佛言：）<br>　　“复次，须菩提！菩萨取<code>色</code>相、<code>受想行识</code>相，眼耳鼻舌身意相，色声香味触法相，男相女相，欲界相、色界相、无色界相，善法相不善法相，有为法相无为法相，是名菩萨粗业。<br>　　“菩萨摩诃萨皆远离如是粗业相，自布施，亦教他人布施，须食与食、须衣与衣，乃至种种资生所须，尽给与之，亦教他人种种布施。持是福德与一切众生共之，回向净佛国土故；持戒、忍辱、精进、禅定、智慧亦如是。是菩萨摩诃萨或以三千大千国土满中珍宝施与三尊，作是愿言：‘我以善根因缘故，令我国土皆以七宝成。’”<br>」(CBETA 2020.Q4, T08, no. 223, p. 408c5-17)</p>
<h1 id="21-摘录"><a href="#21-摘录" class="headerlink" title="21. 摘录"></a>21. 摘录</h1><p>《道行般若经》卷9：「<br>　　佛语须菩提：“菩萨行般若波罗蜜时，思惟视十二因缘不可尽，作是视十二因缘，所视法生者灭者皆有因缘，法亦无有作者。作是思惟十二因缘行般若波罗蜜时，不见<code>色</code>，不见<code>痛痒思想生死识</code>，不见佛境界，无有所因法见佛境界，是为菩萨行般若波罗蜜。若有菩萨行般若波罗蜜，当尔时魔大愁毒，譬如父母新死啼哭愁毒忧思。菩萨行般若波罗蜜时，魔愁毒如是。”<br>　　须菩提白佛言：“一魔愁毒耶？余魔复愁毒乎？”<br>　　佛语须菩提：“一佛境界所有魔，各各于其所止处不安。菩萨随般若波罗蜜教时，菩萨应行如是者，诸天、阿须伦、龙、鬼神、人若非人，不能害菩萨。若有菩萨欲得佛道者，当行般若波罗蜜。菩萨行般若波罗蜜，为行檀波罗蜜具足，行尸波罗蜜亦尔，行羼提波罗蜜亦尔，行惟逮波罗蜜亦尔，行禅波罗蜜亦尔。菩萨摩诃萨行般若波罗蜜，具足行沤惒拘舍罗波罗蜜。菩萨摩诃萨行般若波罗蜜，若有魔事起，即觉使不至。菩萨悉欲得诸沤惒拘舍罗波罗蜜者，当行般若波罗蜜，当守般若波罗蜜。若有菩萨行般若波罗蜜，守般若波罗蜜，尔时菩萨思惟十方不可计阿僧祇现在诸佛，诸佛本行菩萨道时，悉从般若波罗蜜出生。菩萨作是念：‘如诸佛悉得诸经法，我悉当得。’如是菩萨行般若波罗蜜时，作是思惟念，如两指相弹顷，若有菩萨布施具足如恒边沙劫，不如是菩萨行般若波罗蜜如弹两指顷。菩萨如是行者，为住阿惟越致地，是菩萨为诸佛所念，菩萨终不还余道，会当得佛，终不归三恶道，是菩萨未曾离诸佛时。行般若波罗蜜菩萨，如两指相弹顷间，功德如是。何况一日守般若波罗蜜者，行当如是揵陀诃尽菩萨。揵陀诃尽菩萨，在阿閦佛刹最尊第一。”<br>　　」(CBETA 2020.Q4, T08, no. 224, pp. 469c8-470a14)
　　</p>
<h1 id="22-摘录"><a href="#22-摘录" class="headerlink" title="22. 摘录"></a>22. 摘录</h1><p>《胜天王般若波罗蜜经》卷1：「（佛言：）<br>　　“大王！菩萨摩诃萨学般若波罗蜜行般若波罗蜜，正智观<code>色、受、想、行、识</code>，不见色生、不见色集、不见色灭，受、想、行、识亦复如是。何以故？自性皆空，无有真实，但虚名字。而行般若波罗蜜化诸众生，终不为说无业果报。一切诸法如梦、如幻，无我、无人、无众生、无寿者、无养育，而说有业果报。菩萨摩诃萨如是修行般若波罗蜜，恶魔不能得便。何以故？近善知识，成助菩提离世间法。于诸如来甚深正法，欢喜赞叹。若天、若魔、沙门、婆罗门，除佛正智无及菩萨。不见我能行及所行法，无二无别，自性离故。是名菩萨摩诃萨学般若波罗蜜通达般若波罗蜜。”<br>　　」(CBETA 2020.Q4, T08, no. 231, pp. 689c26-690a9)</p>
<h1 id="23-摘录"><a href="#23-摘录" class="headerlink" title="23. 摘录"></a>23. 摘录</h1><p>《胜天王般若波罗蜜经》卷5：「（佛言：）<br>　　“大王！菩萨摩诃萨行般若波罗蜜，以方便力作如是说，于真实中无有一法可生可灭。何以故？世间诸法皆因缘生，无我、作者，因缘和合，无一实法受生灭者；虚妄分别，于三界中但有假名，随业烦恼而受果报。若以般若波罗蜜如实观察一切诸法，无生无灭，无作、受者，若法无作是亦无行，则于诸法心无所着，谓不着<code>色、受、想、行、识</code>，不着眼色识，不着意法识。大王！菩萨摩诃萨作如是说，一切诸法自性空离，不取不着。善男子、善女人，因如是说则无退失。”<br>」(CBETA 2020.Q4, T08, no. 231, p. 712b26-c7)</p>
<h1 id="24-摘录"><a href="#24-摘录" class="headerlink" title="24. 摘录"></a>24. 摘录</h1><p>《摩诃般若波罗蜜大明咒经》：「<br>　　摩诃般若波罗蜜大明咒经<br>　　姚秦天竺三藏鸠摩罗什译<br>　　<br>　　观世音菩萨，行深般若波罗蜜时，照见<code>五阴</code>空，度一切苦厄。<br>　　“舍利弗！色空故无恼坏相，受空故无受相，想空故无知相，行空故无作相，识空故无觉相。何以故？舍利弗！非<code>色</code>异空，非空异<code>色</code>。<code>色</code>即是空，空即是<code>色</code>。<code>受、想、行、识</code>亦如是。<br>　　“舍利弗！是诸法空相，不生不灭，不垢不净，不增不减。是空法，非过去、非未来、非现在。是故空中无<code>色</code>，无<code>受、想、行、识</code>，无眼、耳、鼻、舌、身、意，无色、声、香、味、触、法，无眼界乃至无意识界，无无明亦无无明尽，乃至无老死无老死尽，无苦、集、灭、道，无智亦无得。<br>　　“以无所得故，菩萨依般若波罗蜜故，心无罣碍。无罣碍故，无有恐怖，离一切颠倒梦想苦恼，究竟涅槃。三世诸佛依般若波罗蜜故，得阿耨多罗三藐三菩提。<br>　　“故知般若波罗蜜是大明咒，无上明咒，无等等明咒，能除一切苦，真实不虚。故说般若波罗蜜咒。”<br>　　即说咒曰：<br>　　“竭帝　竭帝　波罗竭帝　波罗僧竭帝　菩提　僧莎呵”<br>　　<br>　　摩诃般若波罗蜜大明咒经<br>　　」(CBETA 2020.Q4, T08, no. 250, p. 847c7-29)</p>
<h1 id="25-摘录"><a href="#25-摘录" class="headerlink" title="25. 摘录"></a>25. 摘录</h1><p>《佛说阿惟越致遮经》卷2：「<br>　　佛告魔言：“且自安志。不闻斯法离于信者，悉是汝伴。”<br>　　魔即欢喜善心生矣，意与口言：“吾当化人，虽闻是法，令不信乐。志怀狐疑，已有犹豫，必从我教。”<br>　　时魔波旬复白佛言：“惟愿加哀，弘以大慈，重见慰抚，令吾踊跃无有忧戚。佛向者讲：‘闻能仁名悉不退转，必当逮成无上正真之道。’愿圣默然，勿宣是旨。是群萌党闻便加精进，立于大道。”<br>　　佛报魔言：“汝且安心，勿得怀懅。当令众生不立道意，存于人种，人人各安，使不动摇，不震<code>于色、痛、想、行、识</code>。佛当开导不离邪见、非立正观、及六十二诸所疑惑；一切无动，不念过去当来、今现在；非离害群生、杀盗、淫嫉、妄言、两舌、恶口、绮语、及嫉恚疑。亦不劝人入于正道；亦不化人于布施、持戒、忍辱、精进、一心、智慧；亦不教人导奉四恩——惠施人、爱利人、等利一切、救济合度。无所猗动，不想人种，无念父母、兄弟、妻子、及与男女，释除亲友、夙夜、日月、一月、半月诸动之想。波旬且安。吾当劝人令除六度无极思想、及大道意力、无畏根力、觉意八正之行，佛法圣众及一切智道义之想，化诸群黎，于一切法使不动转。”<br>　　时魔欢喜不自胜，即于其处颜色窈窕、面目光泽。华散佛上，绕佛三匝，则偈说曰：<br>　　“平等觉世尊，　　吾心本欣踊，<br>　　　正觉言无特，　　所造必如意。”<br>　　于是，魔波旬说此偈已，即还天宫，与诸眷属五乐自娱，不复忧戚发大意者。<br>　　世尊说此降魔品时，三千大千刹土六种震动。阿难白佛：“今魔威德地大动乎？”<br>　　佛言：“讲是降魔品时，六万四千人得不起法忍。”<br>　　」(CBETA 2020.Q4, T09, no. 266, p. 217a18-b19)</p>
<h1 id="26-摘录"><a href="#26-摘录" class="headerlink" title="26. 摘录"></a>26. 摘录</h1><p>《大方广佛华严经》卷19：「（金刚幢菩萨言：）<br>　　“菩萨摩诃萨以此善根回向时，于身、口、意业无着无缚解脱回向，无众生想回向；无命想、无人想、无福伽罗想、无男子想、无年少想、无禅头想、无造想、无受想、无有想、无无想、无今世后世想、无死此生彼想、无有常想、无无常想、非三有想、非无三有想、非想、非无想无缚无着解脱心回向，无业回向，无业报回向，无虚妄回向，无真实回向，无思回向，无思报回向，无心回向，无无心回向。菩萨摩诃萨如是回向时，不着内，不着外；不着缘，不着境界；不着因，不着因和合；不着法，不着非法；不着思，不着思果；不着<code>色</code>，不着色取，不着色灭；不着<code>受、想、行、识</code>，不着受、想、行、识取，不着受、想、行、识灭。菩萨摩诃萨若于此法中，心不著者，则不缚色，不缚色取，不缚色灭；不缚受、想、行、识，不缚受、想、行、识取，不缚受、想、行、识灭。若于此法而不缚者，则于诸法亦无有解。何以故？一切诸法，不生、不灭，无有自性，无一、无二，无多、无少，无有量、无无量，无善、无恶，无深、无浅，无静、无乱，无着、无离，无法、无非法，无性、无非性，无有、无无故；菩萨如是见法，则是非法，言语道断故。非法为法，而亦不坏一切业迹；具修菩萨行，不退一切智，解知业缘如梦、如响、如镜中像，一切法如幻，而亦不违因缘业报；入甚深业，解法真实，无行无作，亦复不违业行之道。”<br>　　」(CBETA 2020.Q4, T09, no. 278, p. 519a17-b15)</p>
<h1 id="27-摘录"><a href="#27-摘录" class="headerlink" title="27. 摘录"></a>27. 摘录</h1><p>《度世品经》卷6：「（普贤菩萨言：）<br>　佛说<code>色</code>如沫、<code>痛痒</code>如水泡、<br>　<code>想</code>悉如野马、<code>行</code>者譬芭蕉。<br>　其心犹如幻，<code>识</code>现若干变，<br>　演<code>五阴</code>如此，达者无所着。<br>」(CBETA 2020.Q4, T10, no. 292, p. 656c7-10)</p>
<h1 id="28-摘录"><a href="#28-摘录" class="headerlink" title="28. 摘录"></a>28. 摘录</h1><p>《最胜问菩萨十住除垢断结经》卷1：「<br>　　佛言：“菩萨发心求无上道，先断妄见身邪戒盗分别苦智，建立志愿具足禁戒，每自思惟，我之所行，愿乐远离凡俗之法，以<code>五阴</code>性不可得故。道亦不可得，况于在道外者，猗色痛想行识求度众生。”佛复告最胜：“<code>五阴</code>亦无观行，众生亦无观行，亦复不见所可度者，无言教法，非罗汉辟支佛所能及也。”<br>　　」(CBETA 2020.Q4, T10, no. 309, p. 967a12-18)
　　</p>
<blockquote>
<p>注：上面经文通过CBETA 2018检索获得结果，仅仅摘录了一部分，所用检索式：(五受陰,五陰)&amp;色+(痛,受)+想+行+識</p>
</blockquote>

    </div>

    
    
    

      <footer class="post-footer">
          <div class="post-tags">
              <a href="/tags/%E4%BA%94%E9%98%B4/" rel="tag"># 五阴</a>
              <a href="/tags/%E4%BA%94%E5%8F%97%E9%98%B4/" rel="tag"># 五受阴</a>
              <a href="/tags/%E8%89%B2%E5%8F%97%E6%83%B3%E8%A1%8C%E8%AF%86/" rel="tag"># 色受想行识</a>
              <a href="/tags/%E8%89%B2%E7%97%9B%E6%83%B3%E8%A1%8C%E8%AF%86/" rel="tag"># 色痛想行识</a>
          </div>

        


        
    <div class="post-nav">
      <div class="post-nav-item">
    <a href="/posts/38957.html" rel="prev" title="佛地">
      <i class="fa fa-chevron-left"></i> 佛地
    </a></div>
      <div class="post-nav-item">
    <a href="/posts/6116.html" rel="next" title="真如、法界、法性、实际、如如">
      真如、法界、法性、实际、如如 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          
    <div class="comments" id="valine-comments"></div>

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-1"><a class="nav-link" href="#1-%E6%91%98%E5%BD%95"><span class="nav-number">1.</span> <span class="nav-text">1. 摘录</span></a></li><li class="nav-item nav-level-1"><a class="nav-link" href="#2-%E6%91%98%E5%BD%95"><span class="nav-number">2.</span> <span class="nav-text">2. 摘录</span></a></li><li class="nav-item nav-level-1"><a class="nav-link" href="#3-%E6%91%98%E5%BD%95"><span class="nav-number">3.</span> <span class="nav-text">3. 摘录</span></a></li><li class="nav-item nav-level-1"><a class="nav-link" href="#4-%E6%91%98%E5%BD%95"><span class="nav-number">4.</span> <span class="nav-text">4. 摘录</span></a></li><li class="nav-item nav-level-1"><a class="nav-link" href="#5-%E6%91%98%E5%BD%95"><span class="nav-number">5.</span> <span class="nav-text">5. 摘录</span></a></li><li class="nav-item nav-level-1"><a class="nav-link" href="#6-%E6%91%98%E5%BD%95"><span class="nav-number">6.</span> <span class="nav-text">6. 摘录</span></a></li><li class="nav-item nav-level-1"><a class="nav-link" href="#7-%E6%91%98%E5%BD%95"><span class="nav-number">7.</span> <span class="nav-text">7. 摘录</span></a></li><li class="nav-item nav-level-1"><a class="nav-link" href="#8-%E6%91%98%E5%BD%95"><span class="nav-number">8.</span> <span class="nav-text">8. 摘录</span></a></li><li class="nav-item nav-level-1"><a class="nav-link" href="#9-%E6%91%98%E5%BD%95"><span class="nav-number">9.</span> <span class="nav-text">9. 摘录</span></a></li><li class="nav-item nav-level-1"><a class="nav-link" href="#10-%E6%91%98%E5%BD%95"><span class="nav-number">10.</span> <span class="nav-text">10. 摘录</span></a></li><li class="nav-item nav-level-1"><a class="nav-link" href="#11-%E6%91%98%E5%BD%95"><span class="nav-number">11.</span> <span class="nav-text">11. 摘录</span></a></li><li class="nav-item nav-level-1"><a class="nav-link" href="#12-%E6%91%98%E5%BD%95"><span class="nav-number">12.</span> <span class="nav-text">12. 摘录</span></a></li><li class="nav-item nav-level-1"><a class="nav-link" href="#13-%E6%91%98%E5%BD%95"><span class="nav-number">13.</span> <span class="nav-text">13. 摘录</span></a></li><li class="nav-item nav-level-1"><a class="nav-link" href="#14-%E6%91%98%E5%BD%95"><span class="nav-number">14.</span> <span class="nav-text">14. 摘录</span></a></li><li class="nav-item nav-level-1"><a class="nav-link" href="#15-%E6%91%98%E5%BD%95"><span class="nav-number">15.</span> <span class="nav-text">15. 摘录　</span></a></li><li class="nav-item nav-level-1"><a class="nav-link" href="#16-%E6%91%98%E5%BD%95"><span class="nav-number">16.</span> <span class="nav-text">16. 摘录</span></a></li><li class="nav-item nav-level-1"><a class="nav-link" href="#17-%E6%91%98%E5%BD%95"><span class="nav-number">17.</span> <span class="nav-text">17. 摘录</span></a></li><li class="nav-item nav-level-1"><a class="nav-link" href="#18-%E6%91%98%E5%BD%95"><span class="nav-number">18.</span> <span class="nav-text">18. 摘录</span></a></li><li class="nav-item nav-level-1"><a class="nav-link" href="#19-%E6%91%98%E5%BD%95"><span class="nav-number">19.</span> <span class="nav-text">19. 摘录</span></a></li><li class="nav-item nav-level-1"><a class="nav-link" href="#20-%E6%91%98%E5%BD%95"><span class="nav-number">20.</span> <span class="nav-text">20. 摘录</span></a></li><li class="nav-item nav-level-1"><a class="nav-link" href="#21-%E6%91%98%E5%BD%95"><span class="nav-number">21.</span> <span class="nav-text">21. 摘录</span></a></li><li class="nav-item nav-level-1"><a class="nav-link" href="#22-%E6%91%98%E5%BD%95"><span class="nav-number">22.</span> <span class="nav-text">22. 摘录</span></a></li><li class="nav-item nav-level-1"><a class="nav-link" href="#23-%E6%91%98%E5%BD%95"><span class="nav-number">23.</span> <span class="nav-text">23. 摘录</span></a></li><li class="nav-item nav-level-1"><a class="nav-link" href="#24-%E6%91%98%E5%BD%95"><span class="nav-number">24.</span> <span class="nav-text">24. 摘录</span></a></li><li class="nav-item nav-level-1"><a class="nav-link" href="#25-%E6%91%98%E5%BD%95"><span class="nav-number">25.</span> <span class="nav-text">25. 摘录</span></a></li><li class="nav-item nav-level-1"><a class="nav-link" href="#26-%E6%91%98%E5%BD%95"><span class="nav-number">26.</span> <span class="nav-text">26. 摘录</span></a></li><li class="nav-item nav-level-1"><a class="nav-link" href="#27-%E6%91%98%E5%BD%95"><span class="nav-number">27.</span> <span class="nav-text">27. 摘录</span></a></li><li class="nav-item nav-level-1"><a class="nav-link" href="#28-%E6%91%98%E5%BD%95"><span class="nav-number">28.</span> <span class="nav-text">28. 摘录</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope itemtype="http://schema.org/Person">
  <p class="site-author-name" itemprop="name">舍无由</p>
  <div class="site-description" itemprop="description">三界唯心，万法唯识。</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives/">
        
          <span class="site-state-item-count">87</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
          
        <span class="site-state-item-count">211</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">259</span>
        <span class="site-state-item-name">标签</span></a>
      </div>
  </nav>
</div>



      </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; 
  <span itemprop="copyrightYear">2022</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">舍无由</span>
</div>
  <div class="powered-by">由 <a href="https://hexo.io/" class="theme-link" rel="noopener" target="_blank">Hexo</a> & <a href="https://theme-next.org/" class="theme-link" rel="noopener" target="_blank">NexT.Gemini</a> 强力驱动
  </div><div class="translate-style">繁/简：<a id="translateLink" href="javascript:translatePage();">繁体</a></div>
<script type="text/javascript" src="/js/tw_cn.js"></script>

        
<div class="busuanzi-count">
  <script async src="https://busuanzi.ibruce.info/busuanzi/2.3/busuanzi.pure.mini.js"></script>
    <span class="post-meta-item" id="busuanzi_container_site_uv" style="display: none;">
      <span class="post-meta-item-icon">
        <i class="fa fa-user"></i>
      </span>
      <span class="site-uv" title="总访客量">
        <span id="busuanzi_value_site_uv"></span>
      </span>
    </span>
    <span class="post-meta-divider">|</span>
    <span class="post-meta-item" id="busuanzi_container_site_pv" style="display: none;">
      <span class="post-meta-item-icon">
        <i class="fa fa-eye"></i>
      </span>
      <span class="site-pv" title="总访问量">
        <span id="busuanzi_value_site_pv"></span>
      </span>
    </span>
</div>








      </div>
    </footer>
  </div>

  
  <script src="/lib/anime.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>

<script src="/js/utils.js"></script>

<script src="/js/motion.js"></script>


<script src="/js/schemes/pisces.js"></script>


<script src="/js/next-boot.js"></script>




  




  
<script src="/js/local-search.js"></script>













  

  


<script>
NexT.utils.loadComments(document.querySelector('#valine-comments'), () => {
  NexT.utils.getScript('//unpkg.com/valine/dist/Valine.min.js', () => {
    var GUEST = ['nick', 'mail', 'link'];
    var guest = 'nick,mail,link';
    guest = guest.split(',').filter(item => {
      return GUEST.includes(item);
    });
    new Valine({
      el         : '#valine-comments',
      verify     : false,
      notify     : false,
      appId      : 'tjU0Pp6fzQ9zdiw6uR3WuTUF-MdYXbMMI',
      appKey     : '4QUsoWuj8AXvL66hb3l96GFn',
      placeholder: "请在这里输入评论",
      avatar     : 'mm',
      meta       : guest,
      pageSize   : '10' || 10,
      visitor    : true,
      lang       : 'zh-cn' || 'zh-cn',
      path       : location.pathname,
      recordIP   : false,
      serverURLs : ''
    });
  }, window.Valine);
});
</script>

</body>
</html>
